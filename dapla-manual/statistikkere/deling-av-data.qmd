# Deling av data

Dapla-team kan dele data mellom team via såkalte delt-bøtter. Hvert team kan opprette de delt-bøttene de har behov for, og deretter gi tilgang til grupper i andre team. Opprettelse av bøtter skal følge [retningslinjene som er definert her](https://statistics-norway.atlassian.net/wiki/spaces/DAPLA/pages/3613786151/Deling+av+data+p+Dapla).

## Forberedelser

For å opprette delt-bøtter må man først skru på [featuren shared-buckets]() for teamet. Det gjøres ved at en på teamet gjør følgende:

:::: {.columns}

::: {.column width="50%"}
1. Gå til IaC-repoet til teamet på Github.
2. Åpne filen `./infra/projects.yaml`.
3. Legg til en linje med `shared-buckets` under `features` i miljøet du ønsker, slik som vist til høyre.
4. Opprette en PR med endringen.
5. Be en i gruppa **data-admins** se over endringen og godkjenne.
6. Kjør `atlantis plan` og `atlantis apply` slik som [beskrevet her](./features.html#aktivere-feature).  
:::

::: {.column width="5%"}
<!-- empty column to create gap -->
:::

::: {.column width="45%"}
```{.yaml filename="projects.yaml"}
team_uniform_name: dapla-example

projects:
  - project_name: dapla-example
    env: prod
    features:
      - dapla-buckets
      - transfer-service
      - shared-buckets
```
:::

::::

## Opprettelse av bøtte

Opprettelse av delt-bøtter gjøres i teamets IaC-repo. For å opprette en delt-bøtte må man legge til en linje i fila `./infra/projects/<teamnavn>-prod/buckets-shared.yaml`. Du legger bare til kortnavnet for bøtta, altså den delen av bøtte-navnet som teamet kan styre selv. For å opprette en bøtte med kortnavn `freg`, så fyller man bare inn følgende:

```{.yml filename=buckets-shared.yaml code-line-numbers="true"}
# Use this file to create new buckets for sharing data easily.
# Simply add a line with a dash and your new shared bucket's name:
# - my-shared-data
# This will create a bucket with the name ssb-arbmark-register-data-delt-my-shared-data-prod
- freg
```
De 5 første linjene er bare kommentarer som forteller hvordan man oppretter bøttene. På linje 6 ser vi hva som måtte fylles ut for å opprette en bøtte med kortnavn `freg`, som igjen får bøttenavnet:

`ssb-<teamnavn>-data-delt-freg-prod`

Etter at endringen er gjort i `buckets-shared.yaml`, så gjør du følgende:

1. Opprette en PR på repoet med endringen.
2. Få en i gruppen **data-admins** til å gå gjennom og godkjenne. 
3. Kjør `atlantis plan` og `atlantis apply` som [beskrevet her](./features.html#aktivere-feature).


::: {.callout-warning}
## Navngivning av bøtter

Navngivning av bøtter følger [RFC 1123](https://kubernetes.io/docs/concepts/overview/working-with-objects/names/#dns-label-names). Dvs. at navnet må følge disse reglene:  

- Max 63 tegn i navnet (gjelder fullt navn på bøtta)
- kun små bokstaver `a-z` og sifre `0-9`
- tillatt med `-`
- det er *ikke* tillatt med `_`
:::


## Tilgangsstyring

Tilgangsstyringen til delt-bøtta kan gjøres av teamet som eier bøtta. Hvem som har tilgang blir definert i fila `./infra/projects/<teamnavn>-prod/iam.yaml` i IaC-repoet til teamet. Under ser man strukturen på `iam.yaml` for å gi tilgang til delt-bøtter:

```{.yml filename=iam.yaml code-line-numbers="true"}
buckets:
  ssb-dapla-example-data-delt-freg-prod:
    team-alpha-data-admins:
    - ssb.bucket.read
    team-alpha-developers:
    - ssb.bucket.read

  ssb-dapla-example-data-delt-ameld-prod:
    team-beta-developers:
    - ssb.bucket.read
```

Over ser vi at teamet **dapla-example** har to delt-bøtter:

1. ssb-dapla-example-data-delt-freg-prod
2. ssb-dapla-example-data-delt-ameld-prod

Den første bøtta har de gitt lesetilgang til **data-admins** og **developers** i **team-alpha**. Fra linje 8 og nedover ser vi at de har gitt **developers** i **team-beta** lesetilgang til `ssb-dapla-example-data-delt-ameld-prod`.

Når man har gjort endringer i `iam.yaml` så gjør man følgende:

1. Opprette en PR med endringen. 
2. Få en i gruppen **data-admins** til å gå gjennom endringen og godkjenne.
3. Kjør `atlantis plan` og `atlantis apply` som [beskrevet her](./features.html#aktivere-feature).
