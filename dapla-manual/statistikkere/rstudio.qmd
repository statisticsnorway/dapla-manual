---
title: Rstudio
date-modified: "11/25/2024"
---

![](../images/dapla-lab-rstudio.png){style="max-width: 350%; float: right;" fig-alt="Jupyter Service"}

**Rstudio** er en tjeneste på [Dapla Lab](./dapla-lab.html) for utvikling av kode i R^[**Rstudio** er [web-versjonen av Rstudio](https://posit.co/products/open-source/rstudio-server/) og er ikke helt identisk med desktop-versjonen som mange er kjent med.]. Målgruppen for tjenesten er brukere som skal skrive produksjonskode i R^[Python er ikke installert i Rstudio-tjenesten.].

Siden tjenesten er ment for produksjonskode så er det veldig få forhåndsinstallerte R-pakker. Antagelsen er at brukerene/teamet heller bør installere de pakkene de trenger, framfor at alle pakker som alle brukere/team er forhåndsinstallert og skal dekke behovet til alle. Det reduserer kompleksitet i tjenesten og dermed sannsynligheten for feilsituasjoner.

## Forberedelser

Før man starter **Rstudio** bør man ha lest [kapitlet om Dapla Lab](./dapla-lab.html) og satt opp Git- og GitHub-konfigurasjonen under **Min konto**. Deretter gjør du følgende:

1. Logg deg inn på [Dapla Lab](https://lab.dapla.ssb.no/)
2. Under **Tjenestekatalog** trykker du på **Start**-knappen for **Rstudio**
3. Gi tjenesten et navn
4. Åpne **Rstudio konfigurasjoner**

## Konfigurasjon

Konfigurasjonen av **RStudio** er nær identisk Jupyter-tjenesten sin konfigurasjon. Se [dokumentasjonen for konfigurasjon av Jupyter](./jupyter.qmd#konfigurasjon).

## Datatilgang

Hvis man har valgt å tilgjengeliggjøre data fra et team sitt bøtter i tjenesten, så kan man inspisere dataene fra en terminal inne i tjenesten: 

1. Åpne en instans av Rstudio med data fra bøtter 
2. Åpne en terminal inne i Rstudio
3. Gå til mappen med bøttene ved å kjøre dette fra terminalen `cd /buckets`
3. Kjør `ls -ahl` i teminalen for å se på hvilke bøtter som er montert.

## Installere pakker

Siden det nesten ikke er installert noen pakker i tjenesten så kan brukeren opprette et [renv](./jobbe-med-kode.qmd#r-og-renv) og installere pakker som ønsker. 

## Slette tjenesten

For å slette tjenesten kan man trykke på Slette-knappen i Dapla Lab under **Mine tjenester**. Når man sletter en tjeneste så sletter man hele disken inne i tjenesten og frigjør alle ressurser som er reservert. Siden pakkene som er installert også ligger lagret på disken, betyr dette at pakkene må installeres på nytt etter at en tjeneste er slettet. Vi anbefaler at man avslutter heller pauser tjenester som ikke benyttes.

## Pause tjenesten

Man kan pause tjenesten ved å trykke på Pause-knappen i Dapla Lab under **Mine tjenester**. Når man pauser så slettes alt påden lokale disken som ikke er lagret under `$HOME/work`. Vi anbefaler at man avslutter heller pauser tjenester som ikke benyttes.

## Monitorering

:::: {.columns}

::: {.column width="70%"}
Man kan moniterere en instans av Rstudio ved å trykke på Rstudio-teksten under Mine tjenester i Dapla Lab, slik som vist i @fig-dapla-lab-monitoring.

Denne funksjonaliteten er under arbeid og mer informasjon kommer snart. 
:::

::: {.column width="5%"}
<!-- empty column to create gap -->
:::

::: {.column width="25%"}
![Monitorering av Jupyter-tjenesten i Dapla Lab](../images/dapla-lab-monitoring.png){fig-alt="Viser Persitence-fanen i Jupyter-konfigurasjonen i Dapla Lab." #fig-dapla-lab-monitoring}
:::

::::

