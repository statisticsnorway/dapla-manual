---
title: Jupyter
date-modified: "11/25/2024"
---

![](../images/dapla-lab-jupyter-service.png){style="max-width: 350%; float: right;" fig-alt="Jupyter Service"}

**Jupyter** er en tjeneste på [Dapla Lab](./dapla-lab.html) som lar brukerne kode i [Jupyterlab](https://docs.jupyter.org/en/latest/). Tjenesten kommer med R og Python og noen vanlige Jupyterlab-extensions ferdig installert. Målgruppen for tjenesten er brukere som skal skrive produksjonskode i Jupyterlab. 

Siden tjenesten er ment for produksjonskode så er det veldig få R- og Python-pakker som er forhåndsinstallert. Antagelsen er at brukeren/teamet heller bør installere de pakkene de selv trenger, framfor at det ligger ferdiginstallerte pakker som skal dekke behovet til alle brukere/team i SSB. Det reduserer kompleksitet i tjenesten og dermed sannsynligheten for feilsituasjoner. 

For uerfarne brukere finnes det en egen tjeneste som heter [Jupyter-playground](./jupyter-playground.html). Her er mange av de vanlige R- og Python-pakkene installert og det er opprettet en ferdig kernel som lar brukerne komme i gang fort med koding. Denne tjenesten er ikke tenkt for bruk i produksjonskode. 

## Forberedelser

Før man starter **Jupyter-tjenesten** bør man ha lest [kapitlet om Dapla Lab](./dapla-lab.html) og satt opp Git- og GitHub-konfigurasjonen under **Min konto**. Deretter gjør du følgende:

1. Logg deg inn på [Dapla Lab](https://lab.dapla.ssb.no/)
2. Under **Tjenestekatalog** trykker du på **Start**-knappen for **Jupyter**
3. Gi tjenesten et navn
4. Åpne **Jupyter konfigurasjoner**

## Konfigurasjon

Før man åpner en tjeneste kan man konfigurere hvor mye ressurser man ønsker, hvilket team man skal representere, om et GitHub-repo skal klones ved oppstart, og mange andre ting. Valgene man gjør kan også lagres slik at man å slipper å gjøre samme jobb senere. @fig-dapla-lab-tjenestekonf-detail viser Tjeneste-delen i konfigurasjonen for Jupyter hvor man kan velge hvilken versjon av Jupyter man vil bruke.

![Jupyter-versjon i Dapla Lab](../images/dapla-lab-tjenestekonf-detail.png){fig-alt="Viser tjenestekonfigurasjonen i Dapla Lab." #fig-dapla-lab-tjenestekonf-detail}

### Data

Under **Data**-menyen kan man velge hvilket team og tilgangsgruppe man skal representere. Man gjør dette ved å velge navnet på tilgangsgruppen, og denne er alltid på formen `<teamnavn>-<tilgangsgruppe>`. @fig-dapla-lab-konf-buckets viser at brukeren har valgt tilgangsgruppen *dapla-felles-developers*, dvs. at de representerer tilgangsgruppen *developers* for teamet *dapla-felles*. 

![Detaljert tjenestekonfigurasjon for bøttetilgang i Dapla Lab](../images/dapla-lab-konf-buckets.png){fig-alt="Viser tjenestekonfigurasjonen i Dapla Lab." #fig-dapla-lab-konf-buckets}

Under **Team og tilgangsgruppe** kan brukeren også velge å representere tilgangsgruppen *data-admins* for et team. I de tilfellene er det et krav om brukeren oppgir en skriftlig begrunnelse for hvorfor tilgangen er nødvendig. I tillegg må kan de maksimalt aktivere tilgangen i 8 timer. 

@fig-dapla-lab-konf-buckets-data-admins viser en bruker som aktiverer sin *data-admins* tilgang for team *dapla-felles*. Hvis brukeren ikke oppgir en begrunnelse vil de få en feilmelding ved oppstart av tjenesten.  

![Aktivere tilgang til kildedata for data-admins.](../images/dapla-lab-konf-buckets-data-admin.png){fig-alt="Viser tjenestekonfigurasjonen i Dapla Lab." #fig-dapla-lab-konf-buckets-data-admins}

### Git/GitHub

Under menyen **Git/GitHub** kan man konfigurere Git og GitHub slik at det blir lettere å jobbe med inne i tjenesten. Som standard arves informasjonen som er lagret under [*Min konto*-*Git* i Dapla Lab](./dapla-lab.html#git). Informasjonen under tjenestekonfigurasjonen blir tilgjengeliggjort som miljøvariabler i tjenesten. Informasjonen blir også lagt i `$HOME/.netrc` slik at man kan benytte ikke trenger å gjøre noe mer for å jobbe mot GitHub fra tjenesten.  

![Konfigurasjon av Git og GitHub for Jupyter-tjenesten i Dapla Lab](../images/dapla-lab-konf-git.png){fig-alt="Viser Persitence-fanen i Jupyter-konfigurasjonen i Dapla Lab." #fig-dapla-lab-konf-git}

@fig-dapla-lab-konf-git viser at brukeren som standard får aktivert **Aktiver Git**. Dette innebærer at Git-brukernavn, Git e-post og GitHub-token arves fra brukerkonfigurasjonen. I tillegg så opprettes SSBs standard Git-konfigurasjon i `~/.gitconfig`. 

### Python/R

Under menyen Python/R kan man velge hvilke versjon av R og Python man ønsker å kjøre. Man kan velge mellom alle tidligere tilbudte kombinasjoner av R og Python.

I @fig-dapla-lab-konf-pyr ser vi av navnet r4.4.0-py311-v55-2024.10.31 at tjenesten som default vil startes versjon 4.4.0 av R og 3.11 for Python. Etterhvert som nye versjoner av R og Python kommer kan disse tilgjengeliggjøres i tjenesten, men brukeren kan velge å starte en eldre versjon av tjenesten.

![Konfigurasjon av Git og GitHub for Jupyter-tjenesten i Dapla Lab](../images/dapla-lab-jupyter-konf-python-r.png){fig-alt="Viser Python/R-menyen i Jupyter-konfigurasjonen i Dapla Lab." #fig-dapla-lab-konf-pyr}

### Ressurser

Under menyen **Resources** kan man velge hvor mye CPU og RAM man ønsker i tjenesten, slik som vist i @fig-dapla-lab-resources. Velg så lite som trengs for å gjøre jobben du skal gjøre. 

![Konfigurasjon av ressurser for Jupyter-tjenesten i Dapla Lab](../images/dapla-lab-resources.png){fig-alt="Viser Resources-fanen i Jupyter-konfigurasjonen i Dapla Lab." #fig-dapla-lab-resources}

### Diskplass

Som default får alle som starter en instans av Jupyter-tjenesten en lokal disk på **10GB** inne i tjenesten. Under *Diskplass*-menyen kan man velge å øke størrelsen på disken eller ikke noe disk i det hele tatt. Siden lokal disk i tjenesten hovedsakelig skal benyttes til å lagre en lokal kopi av koden som lagres på GitHub mens man gjør endringer bør ikke størrelsen på disken være stor. @fig-dapla-lab-persistence viser valgene som kan gjøres under Diskplass-fanen. 

![Konfigurasjon av lokal disk for Jupyter-tjenesten i Dapla Lab](../images/dapla-lab-persistence.png){fig-alt="Viser Persitence-fanen i Jupyter-konfigurasjonen i Dapla Lab." #fig-dapla-lab-persistence}

## Datatilgang

Slik kan man inspisere dataene fra en terminal inne i tjenesten: 

1. Åpne en instans av Jupyter med data fra bøtter 
2. Åpne en terminal inne i Jupyter
3. Gå til mappen med bøttene ved å kjøre dette fra terminalen `cd /buckets`
3. Kjør `ls -ahl` i teminalen for å se på hvilke bøtter som er montert.

## Installere pakker

Siden det nesten ikke er installert noen pakker i tjenesten så kan brukeren opprette et [ssb-project](jobbe-med-kode.qmd#ssb-project) og installere pakker som vanlig. 

For å [bygge et eksisterende ssb-project](./jobbe-med-kode.qmd#bygg-eksisterende-ssb-project) så kan brukeren også bruke ssb-project.

For å installere R-pakker følger man [beskrivelsen for renv](./jobbe-med-kode.qmd#r-og-renv).

## Slette tjenesten

For å slette tjenesten kan man trykke på Slette-knappen i Dapla Lab under **Mine tjenester**. Når man sletter en tjeneste så sletter man hele disken inne i tjenesten og frigjør alle ressurser som er reservert. Vi anbefaler at man avslutter heller pauser tjenester som ikke benyttes. 

## Pause tjenesten

Man kan pause tjenesten ved å trykke på Pause-knappen i Dapla Lab under **Mine tjenester**. Når man pauser så slettes alt påden lokale disken som ikke er lagret under `$HOME/work`. Vi anbefaler at man avslutter heller pauser tjenester som ikke benyttes.

## Monitorering

:::: {.columns}

::: {.column width="70%"}
Man kan moniterere en instans av Jupyter ved å trykke på Jupyter-teksten under Mine tjenester i Dapla Lab, slik som vist i @fig-dapla-lab-monitoring.

Denne funksjonaliteten er under arbeid og mer informasjon kommer snart. 
:::

::: {.column width="5%"}
<!-- empty column to create gap -->
:::

::: {.column width="25%"}
![Monitorering av Jupyter-tjenesten i Dapla Lab](../images/dapla-lab-monitoring.png){fig-alt="Viser Persitence-fanen i Jupyter-konfigurasjonen i Dapla Lab." #fig-dapla-lab-monitoring}
:::

::::






