---
title: Jupyter-playground
date-modified: 03/29/2025
lightbox: true
---

![](../images/dapla-lab-jupyter-play.png){style="max-width: 350%; float: right;" fig-alt="Jupyter Service"}

**Jupyter-playground** er en tjeneste på [Dapla Lab](./dapla-lab.html) som er ment for nybegynnere og andre som vil komme raskt i gang med koding i [Jupyterlab](https://docs.jupyter.org/en/latest/). Den har mange likheter med [Jupyter](./jupyter.html)-tjenesten på Dapla Lab med den forskjellen at mange flere pakker og *extensions* er ferdig installert i Jupyter-playground. Tjenesten har både **R** og **Python** installert. 

Siden tjenesten er ment for opplæring og utforskning så er det ikke anbefalt å bygge produksjonskode fra denne tjenesten. Grunnen til det er at det er flere avhengigheter mellom programvare enn nødvendig, noe som skaper mer komplisert kode enn nødvendig. Derimot er det et ideelt sted for å lære seg R eller Python siden man slipper kompleksiteten med å installere sine egne pakker og forholde seg til [ssb-project](ssb-project.qmd). For de som skal utvikle produksjonskode anbefales det at koden heller utvikles fra [Jupyter](./jupyter.html)-tjenesten.     


## Forberedelser

Før man starter **Jupyter-playground-tjenesten** bør man ha lest [kapitlet om Dapla Lab](./dapla-lab.html) og satt opp Git- og GitHub-konfigurasjonen under **Min konto**. Deretter gjør du følgende:

1. Logg deg inn på [Dapla Lab](https://lab.dapla.ssb.no/)
2. Under **Tjenestekatalog** trykker du på **Start**-knappen for **Jupyter**
3. Gi tjenesten et navn
4. Åpne **Jupyter konfigurasjoner**

## Konfigurasjon

Konfigurasjonen av **Jupyter-playground** er identisk som for Jupyter-tjenesten. Se [dokumentasjonen for konfigurasjon av Jupyter](./jupyter.qmd#konfigurasjon).


## Datatilgang

Slik kan man inspisere dataene fra en terminal inne i tjenesten: 

1. Åpne en instans av Jupyter med data fra bøtter 
2. Åpne en terminal inne i Jupyter
3. Gå til mappen med bøttene ved å kjøre dette fra terminalen `cd /buckets`
3. Kjør `ls -ahl` i teminalen for å se på hvilke bøtter som er montert.

## Installere pakker

Siden det nesten ikke er installert noen pakker i tjenesten så kan brukeren opprette et [ssb-project](ssb-project.qmd) og installere pakker som vanlig. 

For å [bygge et eksisterende ssb-project](ssb-project.qmd) så kan brukeren også bruke ssb-project.

For å installere R-pakker følger man [beskrivelsen for renv](renv.qmd).

## Slette tjenesten

For å slette tjenesten kan man trykke på Slette-knappen i Dapla Lab under **Mine tjenester**. Når man sletter en tjeneste så sletter man hele disken inne i tjenesten og frigjør alle ressurser som er reservert. Vi anbefaler at man avslutter heller pauser tjenester som ikke benyttes. 

## Pause tjenesten

Man kan pause tjenesten ved å trykke på Pause-knappen i Dapla Lab under **Mine tjenester**. Når man pauser så slettes alt påden lokale disken som ikke er lagret under `$HOME/work`. Vi anbefaler at man avslutter heller pauser tjenester som ikke benyttes.

## Monitorering

:::: {.columns}

::: {.column width="70%"}
Man kan moniterere en instans av Jupyter ved å trykke på Jupyter-teksten under Mine tjenester i Dapla Lab, slik som vist i @fig-dapla-lab-monitoring.

Denne funksjonaliteten er under arbeid og mer informasjon kommer snart. 
:::

::: {.column width="5%"}
<!-- empty column to create gap -->
:::

::: {.column width="25%"}
![Monitorering av Jupyter-tjenesten i Dapla Lab](../images/dapla-lab-monitoring.png){fig-alt="Viser Persitence-fanen i Jupyter-konfigurasjonen i Dapla Lab." #fig-dapla-lab-monitoring}
:::

::::