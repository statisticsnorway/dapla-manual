---
title: Backup-løsning
date-modified: 10/14/2025
lightbox: true
---

Innhold i teamets bøtter tas automatisk backup av hver dag kl. 21. Ved behov kan filer eller mapper gjenopprettes fra backup.

Backup-løsningen er felles for alle Dapla-team og settes opp automatisk via teamets infrastrukturkonfigurasjon (IaC).  
Teamet trenger derfor ikke gjøre noe for å aktivere backup.

## Hvilke bøtter tas med i backupen

Som standard tas følgende bøtter med i backupen:

1. **Kildebøtte**  
   – `ssb-<team>-data-kilde-prod`

2. **Produktbøtte**  
   – `ssb-<team>-data-produkt-prod`

3. **Delt-bøtter**  
   – `ssb-<team>-data-delt-<navn>-prod`  
   – Inkluderer alle delt-bøtter som teamet har opprettet

::: {.callout-tip}
## Tips
Alle bøttene legges automatisk til i backup-løsningen.  
Teamet trenger ikke å gjøre endringer i kode eller konfigurasjon for at dette skal fungere.
:::

## Krav og unntak

Filer som ligger i mapper med navn **`tmp`** eller **`temp`** på øverste nivå i bøttene tas ikke med i backup-løsningen, og kan dermed ikke gjenopprettes.  
Dette gjelder uansett bøttetype.

Legg filer her dersom det **ikke er behov** for at de skal være en del av backup-ordningen.

::: {.callout-tip}
## Tips
Bruk `tmp`- eller `temp`-mapper for midlertidige filer som ikke skal beholdes.  
:::

## Gjenoppretting (restore)

Dersom en fil eller mappe ved en feiltakelse har blitt slettet fra en bøtte, kan den gjenopprettes fra backup.

1. Identifiser filen eller mappen som skal gjenopprettes.  
2. Opprett sak til kundeservice:  
   [https://ssb.pureservice.com/](https://ssb.pureservice.com/)  
3. Oppgi følgende informasjon:
   - Fil- eller mappenavn som ønskes gjenopprettet  
   - Ønsket plassering:
     - Samme som opprinnelig  
     - Alternativt i en midlertidig “restore”-mappe

::: {.callout-warning}
## Viktig
Backup dekker kun bøtter som inngår i Dapla-buckets-featuren (`kilde`, `produkt` og `delt`).  
Filer i `tmp` eller `temp` gjenopprettes **ikke**, selv om resten av bøtta tas med i backupen.
:::