---
title: Backup-løsning
date-modified: "2025-10-15"
lightbox: true
---

Innhold i teamets bøtter tas automatisk backup av hver dag kl. 21. Ved behov kan filer eller mapper gjenopprettes fra backup.

Backup-løsningen er felles for alle Dapla-team og settes opp automatisk via teamets infrastrukturkonfigurasjon (IaC).  
Teamet trenger derfor ikke gjøre noe for å aktivere backup.

## Hvilke bøtter tas med i backupen

Som standard tas følgende bøtter med i backupen:

1. **Kildebøtte**  
   – `ssb-<team>-data-kilde-prod`

2. **Produktbøtte**  
   – `ssb-<team>-data-produkt-prod`

3. **Delt-bøtter**  
   – `ssb-<team>-data-delt-<navn>-prod`  
   – Inkluderer alle delt-bøtter som teamet har opprettet

::: {.callout-tip}
## Tips
Alle bøttene legges automatisk til i backup-løsningen.  
Teamet trenger ikke å gjøre endringer i kode eller konfigurasjon for at dette skal fungere.
:::

## Krav og unntak

Filer som ligger i mapper med navn **`tmp`** eller **`temp`** på øverste nivå i bøttene tas ikke med i backup-løsningen, og kan dermed ikke gjenopprettes.  
Dette gjelder uansett bøttetype.

Legg filer her dersom det **ikke er behov** for at de skal være en del av backup-ordningen.

::: {.callout-tip}
## Tips
Bruk `tmp`- eller `temp`-mapper for midlertidige filer som ikke skal beholdes.  
Dette gjør backupen både raskere og mer oversiktlig.
:::

## Gjenoppretting (restore)

Dersom en fil eller mappe ved en feiltakelse har blitt slettet fra en bøtte, kan den gjenopprettes fra backup.

1. Gå til [https://ssb.pureservice.com/](https://ssb.pureservice.com/)  
2. Velg **“Skjema for gjenoppretting av data”**  
3. Fyll ut følgende felter i skjemaet:  
   - **Plattform:** velg *Dapla*  
   - **Filsti:** angi full sti til filen eller mappen som skal gjenopprettes  
   - **Gjenopprettingsdato:** datoen du ønsker å hente filen fra  
   - **Skal filen overskrives?:** velg *Ja* eller *Nei* avhengig av behov  
4. Send inn skjemaet

Kundeservice vil behandle forespørselen og gjenopprette filene i henhold til informasjonen du har gitt.

::: {.callout-warning}
## Viktig
Backup dekker kun bøtter som inngår i Dapla-buckets-featuren (`kilde`, `produkt` og `delt`).  
Filer i `tmp` eller `temp` gjenopprettes **ikke**, selv om resten av bøtta tas med i backupen.
:::