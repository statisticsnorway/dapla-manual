# Features

En *feature* er en GCP-tjeneste som som er satt opp og konfigurert slik at Dapla-team kan ta det i bruk på en enkel og selvbetjent måte. Når man tar i bruk en feature kan man være sikker på at sikkerhet og beste-praksis i SSB er ivaretatt. Et viktig poeng med features er at teamene selv skal kunne skru av og på *features* etter behov. 

Foreløpig er det tilgjengeliggjort følgende features på Dapla:

- **dapla-buckets**  
*dapla-buckets* er en feature som gir deg [Google Cloud Storage](https://cloud.google.com/storage/docs/creating-buckets) bøttene som statistikkteam skal bruke for å lagre data i Dapla. Dvs. en bøtte for kildedata, en bøtte for produkt-data, og en bøtte for delt data. 
- **source-data-automation**  
*source-data-automation* er en feature som gir deg tilgang til **Kildomaten**. Den lar deg automatisere prosessering av data fra kildedata til inndata ved hjelp av [Cloud Run](https://cloud.google.com/run?hl=nb).
- **transfer-service**  
*transfer-service* er en feature som gir deg tilgang til å overføre data mellom lagringstjenester i Dapla. Den lar deg overføre data mellom bøtter, og mellom bakke- og skyplattformen i SSB. Den er bygget på GCP-tjenesten [Google Transfer Service](https://cloud.google.com/storage-transfer-service?hl=nb).

## Aktivere feature

::: {.callout-warning}
# Skru på en feature om gangen.
Hvis du ønsker å skru på flere *features* samtidig, så må du gjøre det i flere PR-er. Atlantis vil ikke klare å håndtere flere features i samme PR. Følg oppskriften under for hver feature du ønsker å skru på.
:::

 Aktivering av en *feature* for Dapla-teamet ditt er veldig enkelt. Endringen er så liten at vi anbefaler å gjøre endringen direkte i GitHubs grensesnitt, uten å klone repoet først. Slik går du frem:

1. Søk opp ditt teams sitt IaC-repoet under <https://github.com/statisticsnorway/>.


:::: {.columns}

::: {.column width="60%"}
2. I repoet åpner du fila `./infra/projects.yaml`. Se eksempel for teamet `play-obr` til høyre. 
3. Finn ut om du ønsker å skru på en feature i **test** eller **prod**. Hvis du ønsker å gjøre det i **prod**, så skal du legge til en linje under *features* der `env: prod`. Hvis du ønsker å gjøre det i **test**, så skal du legge til en linje under *features* der `env: test`.
4. Du kan legge til linjen ved å trykke på {{< fa pencil >}}-ikonet øverst til høyre i fila, endre teksten, og trykke på **Commit changes**. Velg deretter hvilket navn du ønsker på branchen, og trykk **Create pull request**.
5. I PR-en venter du og ser at *All checks have passed*, slik som vist i @fig-atlantis-checks.
:::



::: {.column width="40%"}

```{.yaml filename="./infra/projects.yaml" caption="Eksempel på en feature"}
team_uniform_name: play-obr

projects:
  - project_name: play-obr
    env: test
    features:
      - dapla-buckets
      - source-data-automation

  - project_name: play-obr
    env: prod
    features:
      - dapla-buckets
```

:::

::::


![Sjekker av PR-er i teamets IaC-repo.](../images/feature-pr-checks.png){ fig-alt="Bilde av testene som Atlantis gjør i en PR mot et IaC-repo i SSB." #fig-atlantis-checks }

6. Hvis alt er i orden så ber du en kollega om å se over endringen og godkjenne. 
7. Når den er godkjent så skriver du `atlantis apply` i kommentarfeltet til PR-en. Da vil endringen bli gjennomført i GCP.
8. Etter at `atlantis apply` er kjørt, så kan du merge inn branchen til *main*.
9. Til slutt kan du slette branchen. 

Når dette er gjort så endringen effektuert på Dapla og klar til bruk. For eksempel, hvis vi hadde aktivert **transfer-service** i prod for `projects.yaml` over, så ville den etter endringen sett slik ut: 

```{.yaml filename="./infra/projects.yaml" caption="Eksempel på en feature"}
team_uniform_name: play-obr

projects:
  - project_name: play-obr
    env: test
    features:
      - dapla-buckets
      - source-data-automation

  - project_name: play-obr
    env: prod
    features:
      - dapla-buckets
      - transfer-service
```


## Deaktivere en feature

For å deaktivere en *feature* som ikke lenger i bruk, så følger du bare beskrivelsen for [Aktivere tjeneste](./features.html#aktivere-feature) over, med det unntak at du nå fjerner en linje istedenfor å legge til.  