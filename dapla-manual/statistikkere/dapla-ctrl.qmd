---
title: Dapla Ctrl
date-modified: 03/28/2025
lightbox: true
---

Dapla Ctrl^[Navnet Dapla Ctrl er valgt for å kommunisere at målsetning med appen er å gi SSB-ere kontroll over tilgangsstyring på Dapla på en effektiv måte.] er tjeneste for tilgangsstyring på Dapla. Formålet med appen er at det skal være lett å få oversikt og administrere tilganger knyttet til [Dapla-team](./hva-er-dapla-team.html).

## Innlogging

Alle som jobber i SSB kan logge seg inn på <https://dapla-ctrl.intern.ssb.no/> for å bruke tjenesten.

## Funksjonalitet

Alle SSB-ansatte som logger seg inn i Dapla Ctrl får tilgang til å se informasjon om Dapla-team og tilganger. I tillegg kan de som er i tilgangsgruppen [managers](./hva-er-dapla-team.html#managers) legge til, fjerne og endre medlemmer i teamet de har denne rollen. Seksjonsledere har tilgang til å opprette nye team.

### Teamoversikt

<br>

![Bilde av forsiden med oversikt over *Mine team* i Dapla Ctrl.](../images/dapla-ctrl-teamoversikt.png){fig-alt="A drawing of an elephant." #fig-dapla-ctrl-teamoversikt}


@fig-dapla-ctrl-teamoversikt viser landingssiden/forsiden som først møter den som logger seg inn i Dapla Ctrl. den. Her får den som er innlogget oversikt over hvilke Dapla-team man er medlem av, og følgende informasjon om teamene:

- Teknisk teamnavn
- Teamets eierseksjon
- Antall teammedlemmer
- Managers for teamet

Man kan også bytte fane fra **Mine team** til **Alle team** for å se samme informasjon om alle team som finnes på Dapla.

### Teamvisning

<br>

![Bilde av oversikten over et enkelt-team i Dapla Ctrl.](../images/dapla-ctrl-teamvisning.png){fig-alt="A drawing of an elephant." #fig-dapla-ctrl-teamvisning}

Fra [Teamoversikten](./dapla-ctrl.html#teamoversikt) kan man trykke seg inn på et spesifikt team og få en oversikt slik som vist i @fig-dapla-ctrl-teamvisning. 

På toppen av siden får man se følgende informasjon:

- teamets visningsnavn
- teamets tekniske kortnavn
- eierseksjonens seksjonsleder
- eierseksjonens seksjonsnavn
- autonomitetsnivået til teamet

Videre ser vi at det er en fane for **Teammedlemmer** og en for **Delte Data**. Under fanen for **Teammedlemmer** ser man følgende informasjon om alle medlemmene av teamet:

- navn på medlem
- hvilken seksjons de jobber på
- hvilken tilgangsgruppe de tilhører på teamet
- e-postadresse med brukerens kortnavn

Under fanen **Delte data** får man en oversikt over hvilke bøtter teamet har opprettet for å dele data med andre team. 

![Bilde av oversikten over hvilke bøtter teamet har opprettet for å dele data med andre team.](../images/dapla-ctrl-delte-data.png){fig-alt="A drawing of an elephant." #fig-dapla-ctrl-delte-data}

@fig-dapla-ctrl-delte-data viser hvilken informasjon man får over teamets delte data. Følgende informasjon vises:

- kortnavnet på bøttene
- tekniske navnet til bøttene
- type delt-bøtte
- hvor mange team som har tilgang
- hvor mange personer som har tilgang^[**Antall personer** som har tilgang til en delt-bøtte viser hvor mange personer det er som har tilgang fra de teamene som har tilgang. Som regel vil det være slik at kun noen tilgangsgrupper i et team får tilgang til andre sine delte data, og ikke hele teamet.]

### Delte data

<br>

![Bilde av oversikten over hvilke personer som har tilgang til en delt-bøtte.](../images/dapla-ctrl-delt-bucket.png){fig-alt="A drawing of an elephant." #fig-dapla-ctrl-delt-bucket}

Fra [Teamvisningen](./dapla-ctrl.html#teamvisning) kan man velge fanen **Delte data** og trykke seg på en av teamets delte-bøtter. @fig-dapla-ctrl-delt-bucket viser informasjon man får se i denne visningen. På toppen av siden får man se kortnavnet til bøtta, det tekniske navnet på bøtta, hvilket team som eier bøtta og hvilken eierseksjon teamet har. I tabellen som vises kan man undersøke hvilke personer som har tilgang til bøtta og få følgende informasjon om de:

- navn
- hvilken seksjon de jobber på
- hvilket team-medelemskap de har tilgang i kraft av
- hvilken tilgangsgruppe de er i på teamet de har tilgang i kraft av

Fra tabellen kan man velge å se nærmere på personen som har tilgang, f.eks. se hvilke andre tilganger denne personen har, eller man kan se nærmere på teamet som personen har tilgang i kraft av. Ved å undersøke teamet nærmere kommer man inn på [Teamvisningen](./dapla-ctrl.html#teamvisning) som er beskrevet over, mens visning av [Teammedlemmer](./dapla-ctrl.html#medlemsvisning) forklares under.

### Teammedlemmer

<br>

![Bilde av oversikten over hvilke personer som med i dine team.](../images/dapla-ctrl-teammedlemmer.png){fig-alt="A drawing of an elephant." #fig-dapla-ctrl-teammedlemmer}

@fig-dapla-ctrl-teammedlemmer viser oversikt over teammedlemmer. Øverst på siden kan man velge mellom en fane for **Mine teammedlemmer** og **Alle teammedlemmer**. Førstnevnte viser hvilke andre medlemmer som er i de teamene den innloggede er med i, mens sistnevnte viser alle teammedlemmer i SSB^[Alle teammedlemmer vil i praksis si alle ansatte i SSB, siden teamet **Dapla Felles** alltid legger til alle ansatte i SSB. Formålet med dette er å la alle ansatte få tilgang til testdata i en bøtte.]. I tabellen under får man følgende informasjon om teammedlemmene:

- navn
- hvilken seksjons de jobber på
- hvor mange team de er medlem av
- hvor mange team de har tilgangsrollen [data-admins](./hva-er-dapla-team.html#data-admins)
- navn på personens seksjonsleder

### Medlemsvisning

<br>

![Bilde av oversikten over hvilke team en person er medlem av.](../images/dapla-ctrl-medlemsvisning.png){fig-alt="A drawing of an elephant." #fig-dapla-ctrl-medlemsvisning}

@fig-dapla-ctrl-medlemsvisning viser hva man ser når går inn på en enkeltperson, enten via [Teamoversikten](./dapla-ctrl.html#teamoversikten) eller [Teammedlemmer](./dapla-ctrl.html#teammedlemmer). Øverst på siden står navnet til personen, hvorvidt de har arbeidssted i Oslo eller Kongsvinger^[Hvorvidt arbeidssted er Oslo eller Kongsvinger indikeres med henholdsvis **O** eller **K** før seksjonsnummeret.], hvilken seksjon de jobber på og e-postadressen deres. 

Tabellen i @fig-dapla-ctrl-medlemsvisning får man en oversikt over hvilke team personen er medlem av, samt følgende detaljer:

- teamets tekniske kortnavn
- seksjonseier av teamet
- hvilke tilgangsgrupper personen er med i
- hvem som er managers for teamet

Videre kan man gå videre inn på et av teamene og se nærmere på hvem som er medlemmer og hvilke data de deler. 

### Opprette team

:::: {.columns}

::: {.column width="70%"}

Det er kun **seksjonsledere** i SSB som kan opprette et Dapla-team. Hvis en seksjonsleder logger seg inn i Dapla Ctrl så vil knappen i @fig-dapla-ctrl-opprett-team-button vises på [Teamoversikt](./dapla-ctrl.html#teamoversikt)-siden. Eierseksjonen til et team vil bli definert av hvilken seksjonsleder som oppretter teamet. 

:::

::: {.column width="5%"}
<!-- empty column to create gap -->
:::

::: {.column width="25%"}
![Bilde av knappen som vises for seksjonsledere.](../images/dapla-ctrl-opprett-team-button.png){fig-alt="A drawing of an elephant." #fig-dapla-ctrl-opprett-team-button}
:::

::::

Når man oppretter et team må man fylle ut skjemaet i @fig-dapla-ctrl-opprett-team. Under finner du en oversikt hva som er viktig å vurdere når man fyller ut de ulike feltene.

:::: {.columns}

::: {.column width="45%"}
#### Visningsnavn
Visningsnavn er teamets navn i et lesevennlig format. Navnet bør bestå av et **hoveddomenet** og et **subdomenet**. Det er tillatt med små/store bokstaver, mellomrom, **Æ**, **Ø** og **Å**. 

Eksempel på et hoveddomenet i SSB er **Skatt**, og under det finnes det subdomener som **Person** og **Næring**. Visningsnavnet til teamene er da **Skatt Person** og **Skatt Næring**. 

I noen tilfeller gir det ikke mening med et subdomenet og da er det greit å kun ha et hoveddomenet. Et eksempel på et visningsnavn som kun har hoveddomenet er **Nasjonalregnskap**. 

:::

::: {.column width="10%"}
<!-- empty column to create gap -->
:::

::: {.column width="45%"}
![Bilde av siden for opprettelse av team.](../images/dapla-ctrl-opprett-team.png){fig-alt="A drawing of an elephant." #fig-dapla-ctrl-opprett-team}
:::

::::

#### Overstyr teknisk navn
Velg dette for å overstyre det automatisk genererte [tekniske teamnavnet](./dapla-ctrl.qmd#teknisk-teamnavn). Hvis man ikke krysser av denne boksen vil det genereres et teknisk teamnavn basert på visningsnavnet. Det kan være nyttig å velge dette hvis man har et langt visningsnavn og ønsker å forkorte det genererte tekniske teamnavnet.

#### Teknisk teamnavn
Teamets navn i et maskinvennlig format som bl.a. benyttes i filstier til lagringsbøtter. Det er ikke tillatt med mellomrom og norske tegn (Æ, Ø og Å). Navnet kan ikke overskride 17 tegn. 

Det tekniske teamnavnet blir automatisk generert basert på visningsnavn hvis man ikke velger [Overstyr teknisk navn](./dapla-ctrl.qmd#overstyr-teknisk-navn). @tbl-teamnavn viser eksempler på visningsnavn der man både har overtyrt det tekniske navnet og ikke. 

| Visningsnavn            | Teknisk navn  | Overstyrt |
| ----------------------- | ------------- | --------- |
| Skatt Person            | skatt-person  | nei       |
| Skatt Næring            | skatt-naering | nei       |
| Nasjonalregnskap        | nr            | ja        |
| Finansmarkedsstatistikk | finmark       | ja        |
: Eksempler på teamnavn {#tbl-teamnavn .striped}


#### Eierseksjon
Alle team tilhører en seksjon og denne informasjonen ligger lagret i metadataene til teamet. Standard er at seksjonslederen som søker fyller ut sitt seksjonsnummer her, men det er mulig å velge andre seksjoner.

#### Autonomitetsnivå
Nivå av frihet et team har til å definere sin egen infrastruktur. Statistikkproduserende team er vanligvis i kategorien *Managed*, dvs. at de kun bruker tjenester som tilbys av plattformen. IT-team vil ofte defineres som *Self-Managed* fordi dette gir større kontroll til teamet. [Les mer her](./hva-er-dapla-team.html#Autonomitetsnivå). 


### Legge til medlemmer

:::: {.columns}

::: {.column width="70%"}

Hvis man som medlem av tilgangsgruppen [managers](./hva-er-dapla-team.html#managers) logger seg inn Dapla Ctrl, vil man få tilgang til å legge til medlemmer i teamet man er i managers-gruppa for. Går man inn på [Teamvisning](./dapla-ctrl.html#teamvisning) vil man se knappen i @fig-dapla-ctrl-opprett-add-members.

:::

::: {.column width="10%"}
<!-- empty column to create gap -->
:::

::: {.column width="20%"}
![Bilde av knappen som vises for managers.](../images/dapla-ctrl-add-members.png){fig-alt="A drawing of an elephant." #fig-dapla-ctrl-opprett-add-members}
:::

::::

Trykker man på knappen så får man opp en side for å legge til nye medlemmer i teamet, slik som vist @fig-dapla-ctrl-opprett-add-members-site. Man kan søke opp alle ansatte i SSB, og man kan velge å legge de til i en eller flere tilgangsgrupper. Når man har valgt person, og hvilke tilgangsgrupper de skal legges i, så avslutter man med å trykke på **Legg til medlem** for å effektuere endringen. 


![Bilde av siden for å legge til medlemmer.](../images/dapla-ctrl-add-members-site.png){fig-alt="A drawing of an elephant." #fig-dapla-ctrl-opprett-add-members-site}

Det kan ta mellom 1-2 minutter før tilgangen er aktivert og klar til bruk. 

### Endre eller fjerne medlemmer

Hvis man som medlem av tilgangsgruppen [managers](./hva-er-dapla-team.html#managers) logger seg inn Dapla Ctrl, vil man få tilgang til å fjerne og endre medlemmer i teamet man er i managers-gruppa for. Går man inn på [Teamvisning](./dapla-ctrl.html#teamvisning) så vil man se **Endre**-knapp for hver person i teamet. 

![Bilde av Teamvisning som vises for personer i tilgangsgruppen managers.](../images/dapla-ctrl-change-member.png){fig-alt="A drawing of an elephant." #fig-dapla-ctrl-change-member}

:::: {.columns}

::: {.column width="70%"}

Av @fig-dapla-ctrl-change-member ser vi at hvert medlem i teamet har en Endre-knapp. Trykker man på den så får man opp bilde som vises i @fig-dapla-ctrl-change-member-site. 

Ønsker man å fjerne et medlem fra teamet, så kan man bare trykke på **Fjern fra teamet**. Da vil man bli spurt om å bekrefte at personen skal gjernes, og velger man ok så effektureres endringen ila et par minutter. 

Ønsker man endre hvilken tilgangsgruppe en person er med i, så gjør man det ved å enten fjerne eller legge til tilganger som listet under dropdown-menyen for *Tilgangsgruppe(r)*. For eksempel hvis en person ligger som både *data-admins* og *developers*, slik som eksempelet i @fig-dapla-ctrl-change-member-site, så trykker man bare på X-ikonet for den tilgangen, og til slutt effektuerer man endringen ved å velge **Oppdater tilgang**.

:::

::: {.column width="10%"}
<!-- empty column to create gap -->
:::

::: {.column width="20%"}
![Bilde av siden for å endre eller fjerne medlemmer.](../images/dapla-ctrl-change-member-site.png){fig-alt="A drawing of an elephant." #fig-dapla-ctrl-change-member-site}
:::

::::

