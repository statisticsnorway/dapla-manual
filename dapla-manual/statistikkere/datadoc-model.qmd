---
title: Datamodell
date-modified: 04/14/2025
lightbox: true
code-links:
    - text: Datasett
      icon: box-arrow-up-right
      href: https://statistics-norway.atlassian.net/wiki/spaces/MPD/pages/3039133732/DataDoc+-+Krav+til+dokumentasjon+av+datasett+p+Dapla
      target: "_blank"
    - text: Variabler
      icon: box-arrow-up-right
      href: https://statistics-norway.atlassian.net/wiki/spaces/MPD/pages/3042869256/Variabelforekomst
      target: "_blank"
language:
    code-links-title: "Teknisk dokumentasjon"
---

::: {.callout-important}
Denne siden er under arbeid.
:::


I dette kapitlet beskrives informasjonselementene i **Datadoc**. Siden noen gjelder for **datasett** og andre gjelder for **variabler**, så er kapitlet delt inn etter disse. 

For hvert informasjonselement angis det om informasjonen er obligatorisk✅ for gitte [datatilstander](./datatilstander.qmd). Siden [inndata](./datatilstander.qmd#inndata) ikke er en obligatorisk datatilstand, og kildedata ikke er mulig å dokumentere enda, så angis de ikke. Men hvis man lagrer inndata i en statistikkproduksjon, så er de samme feltene obligatorisk som for [klargjorte data](./datatilstander.qmd#klargjorte-data).

Det angis også hva det internasjonale🌐 navnet er, som er navnet som faktisk benyttes i Datadoc-filene som genereres. 

Noen informasjonselementer er kun relevant for noen typer av data, og det er derfor kun obligatorisk hvis man har denne typen data. Dette angis med ⚠️. 

✅ = obligatorisk, ⚠️ = hvis relevant, 🌐 = internasjonalt

<br>

## Datasett

### Navn
🌐 *name*  
klargjorte data  ✅ | statistikkdata ✅ | utdata ✅

Navnet på datasettet. Navnet skal være forståelig for mennesker (ikke 
kun forkortelser) slik at det er søkbart. Navnet skal fylles ut på bokmål 
eller nynorsk. Det er valgfritt om en også vil fylle ut på den andre norske 
målformen og engelsk.

---

### Beskrivelse
🌐 *description*  
klargjorte data ✅ | statistikkdata ✅ | utdata ✅  

En kort beskrivelse av hva datasettet inneholder, f.eks.:

> Inneholder data om bruk av helsetjenester (Levekårsundersøkelsen).

---

### Inneholder personopplysninger
🌐 *contains_personal_data*  
klargjorte data ✅ | statistikkdata ✅ | utdata ✅  

Velges hvis datasettet inneholder identifiserende personopplysninger, 
dvs. alle opplysninger som entydig kan knyttes til en fysisk person (f.eks. 
fødselsnummer, ulike adresser og bankkontonummer). 

Se flere eksempler på personopplysninger i liste laget i **PAPIS**-prosjektet:  
[PAPIS-Variabelliste.docx](https://ssbno.sharepoint.com/:w:/r/sites/A19-GDPRiSSB/_layouts/15/Doc.aspx?sourcedoc=%7B6A778B7D-6ABE-4ECE-AF2D-8CBA0F5F5765%7D&file=PAPIS%20-%20Variabelliste.docx&wdLOR=c3C119C1B-F019-4D1A-B6E0-F21712898841&action=default&mobileredirect=true) 

Næringsdata og enkeltpersonforetak (ENK) blir ikke regnet som personopplysninger.

---

### Verdivurdering
🌐 *assessment*   
klargjorte data ✅ | statistikkdata ✅ | utdata ✅ 

Utledes automatisk basert på datasettets [datatilstand](./datatilstander.qmd), og informasjon om datatilstand hentes fra filstien (se [Navnestandarden](./navnestandard.qmd)). Verdivurdering settes med følgende regler:

- sensitiv -> kildedata
- skjermet -> inndata, klargjorte data og statistikkdata
- åpen -> utdata

---

### Bruksrestriksjon
🌐 *use_restriction*  
klargjorte data ✅ | statistikkdata ✅

Fylles ut dersom datasettet har bruksrestriksjoner. Datasett uten brukrestriksjoner trenger ikke å fylle ut feltet. Følgende verdier er tillatt for datasett med bruksrestriksjoner:

#### Sletting/anonymisering
🌐 *DELETION_ANONYMIZATION*

#### Behandlingsbegrensninger
🌐 *PROCESS_LIMITATIONS*

#### Sekundærbruksrestriksjoner
🌐 *SECONDARY_USE_RESTRICTIONS*


---

### Bruksrestriksjonsdato
🌐 *use_restriction_date*  
klargjorte data ✅ | statistikkdata ✅

Fylles kun ut dersom det er knyttet [bruksrestriksjoner](#bruksrestriksjon) til datasettet, og det finnes en "tiltaksdato". En tiltaksdato kan f.eks. være at et datasett skal slettes eller anonymiseres på en gitt dato. Noen datasett med Bruksrestriksjon vil ikke ha en slik dato, f.eks. vil en behandlingsbegrensning normalt være permanent/tidsuavhengig, og da skal ikke dette feltet fylles ut. 

Dato fylles ut på [ISO 8601 Date and time format](https://www.iso.org/iso-8601-date-and-time-format.html#:~:text=Therefore%2C%20the%20order%20of%20the,27%2018%3A00%3A00.000.). F.eks. **2024-12-31** eller **2022-09-27 18:00:00.000**.

---

### Datatilstand
🌐 *dataset_state*  
klargjorte data ✅ | statistikkdata ✅ | utdata ✅ 

Utledes automatisk fra filstien hvis datasettet som dokumenteres er lagret iht [Navnestandarden](./navnestandard.qmd), men kan overstyres. Datasettets [datatilstand](./datatilstander.qmd) er en av følgende:

- kildedata
- inndata 
- klargjorte data 
- statistikk
- utdata

---

### Status
🌐 *dataset_status*  
klargjorte data ✅ | statistikkdata ✅ | utdata ✅ 

Angir hvor metadataene er i livssyklusen. Følgende kategorier kan velges:

#### Utkast
🌐 *DRAFT*  
Arbeid med data og metadata pågår, dvs. ikke delt internt eller 
eksternt.

#### Intern
🌐 *INTERNAL*  
Metadata er godkjent for intern bruk, men data med 
verdivurdering “skjermet” kan kun brukes/deles med ansatte med 
tjenstlig behov for tilgang

#### Ekstern
🌐 *EXTERNAL*   
Metadata er godkjent for både intern og eksternt bruk, men 
data kan kun deles med alle eksterne hvis datatilstanden er 
“utdata” (verdivurdering=åpen). Andre datatilstander kan deles f.eks. med forskere etter søknad og godkjenning.

#### Utgått
🌐 *DEPRECATED*   
Utgått, avsluttet eller erstattet av noe annet.

---

### Enhetstype
🌐 *unit_type*  
klargjorte data ✅ | statistikkdata ✅ | utdata ✅ 

Her fyller en inn enhetstypen («objektet») som datasettet inneholder 
informasjon om. Eksempler på enhetstyper er «person», «foretak» og 
«bruksenhet».

[Kodeliste i Klass](https://www.ssb.no/klass/klassifikasjoner/702) for tillatte verdier. 

::: {.callout-note}
# Fremtidig funksjonalitet i Datadoc-editor
Dersom datasettet inneholder 
informasjon om flere enhetstyper, kan disse enhetstypene dokumenteres 
for de aktuelle variablene under Variabler-fanen. Vi anbefaler da  at den 
hyppigst forekommende enhetstypen velges i dette feltet. I noen tilfeller 
vil dataene være aggregerte allerede når de kommer til SSB. Da vil det 
ikke være logisk å snakke om enhetstyper, og en kan velge kategorien 
«aggregert» som verdi i Enhetstype-feltet. Denne kategorien vil også ofte 
være det aktuelle valget for datatilstandene statistikk og utdata da disse 
ofte vil bestå av aggregerte data.  Et unntak her vil være Kostra, som 
også har aggregerte data, men der disse er aggregert på kommune- eller 
fylkes nivå, og det vil da være naturlig å bruke enhetstypen 
«kommune(forvaltning)» eller «fylke(forvaltning)».
:::

---

### Populasjon
🌐 *population_description*  
klargjorte data ✅ | statistikkdata ✅ | utdata ✅ 

Her skal en skrive inn populasjonen som datasettet dekker(fritekst). En 
populasjon sier hvilken enhetstype(er) som finnes i datasettet, geografisk 
dekningsområde og tidsperiode, f.eks. alle (bosatte) personer i Norge per 
31.12.2024 eller alle foretak i Oslo per 01.03.2025.

Dersom noen av variablene i datasettet har en annen populasjon, kan 
dette dokumenteres for de aktuelle variablene under Variabler-fanen.

---

### Versjon
🌐 *version*  
klargjorte data ✅ | statistikkdata ✅ | utdata ✅ 

Dersom datasettet følger navnestandarden, settes versjonsnummeret 
automatisk. Dersom datasettet ikke følger navnestandarden (det er f.eks. 
ikke et krav at kildedata skal gjøre det), settes det manuelt. Les mer om [versjoner i Dapla-manualen](./navnestandard.qmd#versjonering-av-datasett).

---

### Versjonsbeskrivelse
🌐 *version_description*  
klargjorte data ✅ | statistikkdata ✅ | utdata ✅ 

Her beskriver man kort årsaken til at en ny versjon ble laget. For versjon 
1 kan en bare skrive «Opprinnelig versjon».

---

### Inneholder data f.o.m.
🌐 *contains_data_from*  
klargjorte data ✅ | statistikkdata ✅ | utdata ✅ 

Dersom datasettet følger navnestandarden, settes denne datoen 
automatisk. Dersom datasettet ikke følger navnestandarden (det er f.eks. 
ikke et krav at kildedata skal gjøre det), settes denne datoen manuelt. 
Dersom variablene i datasettet inneholder data med ulike startdatoer, 
settes den eldste datoen her. Under variabler-fanen kan en sette korrekt 
«Inneholder data f.o.m.» for variabler som avviker fra datoen som settes 
her.

---

### Inneholder data t.o.m.
🌐 *contains_data_until*  
klargjorte data ✅ | statistikkdata ✅ | utdata ✅ 

Dersom datasettet følger navnestandarden, settes denne datoen 
automatisk. Dersom datasettet ikke følger navnestandarden (det er f.eks. 
ikke et krav at kildedata skal gjøre det), settes denne datoen manuelt. 
Dersom variablene i datasettet inneholder data med ulike sluttdatoer, 
settes den nyeste datoen her. Under variabler-fanen kan en sette korrekt 
«Inneholder data t.o.m.» for variabler som avviker fra datoen som settes 
her.

---

### Datakilde
🌐 *data_source*  
klargjorte data ✅ | statistikkdata ✅ | utdata ✅ 

Her oppgis kilden til dataene (på etats-/organisasjonsnivå). Denne velges 
fra menyen. Dersom variablene i datasettet har ulike datakilder, kan disse
presiseres for de aktuelle variablene under Variabler-fanen. I dette 
tilfellet velges den hyppigst forekommende datakilden her.

[Klass-kodelist](https://www.ssb.no/klass/klassifikasjoner/712) for tillatte verdier.

---

### Temporalitetstype
🌐 *TEMPORALITY_TYPE*  
klargjorte data ✅ | statistikkdata ✅ | utdata ✅ 

Temporalitetstypen sier noe om tidsdimensjonen i datasettet. Følgende verdier er tillatt:

#### **Fast** 
🌐 *FIXED*    
Data med verdier som ikke endres over tid, f.eks. fødselsdato.

#### **Tverrsnitt**
🌐 *STATUS*  
«Tverrsnitt» er data som er målt på et bestemt tidspunkt.

#### **Akkumulert**
🌐 *ACCUMULATED*    
er data som er samlet over en viss tidsperiode, f.eks. inntekt gjennom et 
år.

#### **Hendelse/forløp**
🌐 *EVENT*  
«Hendelse/forløp» registrerer tidspunkt og tidsperiode for ulike 
hendelser/tilstander, f.eks. (skifte av) bosted.

Dersom variablene i datasettet har ulike temporalitetstyper, kan disse presiseres for de 
aktuelle variablene under Variabler-fanen. I dette tilfellet, velges den 
hyppigst forekommende temporalitetstypen her.

---

### Statistikkområdet
🌐 *subject_field*  
klargjorte data ✅ | statistikkdata ✅ | utdata ✅ 

Her skal det primære statistikkområdet som datasettet tilhører, velges fra
menyen.

---

### Nøkkelord
🌐 *keyword*  
klargjorte data ⚠️ | statistikkdata ⚠️ | utdata ⚠️ 

Her kan en legge inn nøkkelord som beskriver datasettet, og som dermed
kan brukes i søk. Nøkkelordene må legges inn som kommaseparert 
streng, f.eks. «befolkning, skatt, arbeidsledighet».

---

### Geografisk dekningsområde
🌐 *spatial_coverage_description*  
klargjorte data ✅ | statistikkdata ✅ | utdata ✅ 

Oppgi datasettets geografiske dekningsområde. Norge er default.

---

<br>

## Variabler


### Navn
🌐 *name*  
klargjorte data ✅ | statistikkdata ✅ | utdata ✅ 

Navnet på variabelen. Navnet skal være forståelig for mennesker (ikke 
kortnavn/teknisk navn) slik at det er søkbart. Navnet skal fylles ut på 
bokmål eller nynorsk. 

Et eksempel på navn er **Personidentifikator**. Det tilhørende kortnavnet 
(navnet i datasettet) vil være **pers_id**.

De fleste variabler skal dokumenters i [Vardef](./vardef.qmd), og dermed kunne pekes til 
fra Datadoc-editor. Men hvis datasettet inneholder noen variabler som 
kun brukes i dette datasettet, og dermed ikke skal gjenbrukes, trenger 
de ikke å dokumenteres i Vardef . Det kan f.eks. dreie seg om variabler 
som brukes i en spesiell beregning eller kontroll. Disse  dokumenteres da 
i Datadoc-editor. Navnet skal dokumenteres i dette feltet, mens 
definisjonen og eventuelt tilhørende kodeverk skal dokumenteres hhv. i 
feltet Kommentar og Kodeverkets URI. (Når en fyller ut «Definisjons 
URI»-feltet, vil en også få lenke til ev. kodeverk via Vardef-variabelen).

::: {.callout-note}
## Sammenkobling med Vardef

Når [Vardef](./vardef.qmd) kommer i produksjon må **Navn**-feltet bare fylles ut dersom [Definisjons-URI](./datadoc-model.qmd#definisjons-uri-definition-uri)-feltet ikke er utfylt. Dersom det er utfylt, vil navnefeltet automatisk fylles med navnet til Vardef-variabelen som det lenkes til. Det er også mulig å endre Vardef-navnet i Datadoc-editor dersom det er relevant.
:::

---

### Definisjons-URI
🌐 *definition_uri*  
klargjorte data ✅ | statistikkdata ✅ | utdata ✅ 

Her oppgis lenken til tilhørende variabel i Vardef. 

::: {.callout-note}
## Sammenkobling med Vardef

Når [Vardef](./vardef.qmd) kommer i produksjon vil Datadoc-editor bruke kortnavnet i datasettet til å søke etter variabler med samme kortnavn i Vardef, og brukeren kan velge å benytte denne informasjonen eller ikke for sine data.
:::

---

### Er personopplysning
🌐 *is_personal_data*  
klargjorte data ✅

Angir om variabelen er en personopplysning eller ikke, og hvis det er det, er den anonymisert eller ikke. Følgende verdier er tillatt:

#### Ikke personopplysning (default)
🌐 *NOT_PERSONAL_DATA*  
Variabelforekomsten er ikke en personopplysning

#### Pseudonymisert/kryptert personopplysning
🌐 *PSEUDONYMISED_ENCRYPTED_PERSONAL_DATA*  
Variabelforekomsten er en personopplysning som er pseudonymisert/kryptert. Eksempelvis pseudonymisert fødselsnummer eller kryptert person-navn

#### Ikke-pseudonymisert/ikke-kryptert personopplysning 
🌐 *NON_PSEUDONYMISED_ENCRYPTED_PERSONAL_DATA*  
Variabelforekomsten er en personopplysning som ikke er pseudonymisert/kryptert. Eksempelvis fødselsnummer eller navn i klartekst.

Personopplysninger er alle opplysninger som entydig kan knyttes til en 
fysisk person (f.eks. fødselsnummer, ulike adresser og 
bankkontonummer). Se flere eksempler på personopplysninger i liste 
laget av PAPIS-prosjektet:

[PAPIS - Variabelliste.docx](https://ssbno.sharepoint.com/:w:/r/sites/A19-GDPRiSSB/_layouts/15/Doc.aspx?sourcedoc=%7B6A778B7D-6ABE-4ECE-AF2D-8CBA0F5F5765%7D&file=PAPIS%20-%20Variabelliste.docx&wdLOR=c3C119C1B-F019-4D1A-B6E0-F21712898841&action=default&mobileredirect=true)

Næringsdata og enkeltpersonforetak (ENK) blir ikke regnet som personopplysninger.

---

### Måleenhet
🌐 *measurement_unit*  
klargjorte data ✅ | statistikkdata ✅ | utdata ✅ 

Dersom variabelen er kvantitativ, skal den ha en måleenhet, f.eks. 
«kroner» eller «tonn».

[Klass-kodeliste](https://www.ssb.no/klass/klassifikasjoner/303/koder) for tillatte måleeneheter.

---

### Multiplikasjonsfaktor
🌐 *multiplication_factor*   

Multiplikasjonsfaktor er den numeriske verdien som multipliseres med 
måleenheten, f.eks. hvis det er store tall i datasettet. En kan f.eks. velge 
multiplikasjonsfaktor 1000, og  måleenhet «kroner» slik at verdiene vises 
i 1000 kroner.

---

### Variabelens rolle
🌐 *variable_role*  
klargjorte data ✅ | statistikkdata ✅ | utdata ✅ 

Her skal en oppgi variabelens rolle i datasettet (velge fra menyen). De 
ulike rollene er «identifikator» (identifiserer de ulike enhetene i et 
datasett, f.eks. fødselsnummer som identifiserer personer og 
organisasjonsnummer som identifiserer foretak), «målevariabler» som 
beskriver det vi måler, dvs. egenskaper ( sivilstand eller omsetning), 
«startdato» (beskriver startdato for hendelser som har et forløp, eller 
måletidspunkt for tverrsnittdata), «stoppdato» (beskriver stoppdato for 
hendelser som har et forløp) og «attributt» (som kan brukes dersom en 
ønsker å utvide datasettet med informasjon knyttet til gitte variabler, 
f.eks. vedrørende datakvalitet eller editering).

---

### Kodeverkets URI
🌐 *classification_uri*  
klargjorte data ✅ | statistikkdata ✅ | utdata ✅ 

Lenke (URI) til gyldig kodeverk (klassifikasjon eller kodeliste) i Klass. 
Dette feltet vil sjelden benyttes siden variabelen i all hovedsak vil knyttes 
til tilhørende kodeverk via relevant variabeldefinisjon i Vardef. Unntaksvis
kan den imidlertid knyttes direkte til Klass via dette feltet i tilfeller der 
variabelen ikke defineres i Vardef (se nærmere info under feltet «Navn»). 
Via dette feltet kan en også lenke til en variant av et kodeverk dersom en 
ønsker å spesifisere kodeverket som er knyttet til variabeldefinisjonen i 
Vardef (eksempelvis variabelen “næring” som i Vardef er knyttet til 
Standard for næringsgruppering (SN). For variabelen i datasettet kan en 
da f.eks. lenke til en variant av SN som kun inkluderer næringene som er 
aktuelle for egen statistikk, hvis dette er ønskelig).

---

### Kommentar
🌐 *comment*  

Kommentar-feltet kan brukes på to måter. Den første er at en kan legge 
inn ytterligere informasjon om variabelen, f.eks. hvis en ønsker å utdype 
noe i definisjonen fra Vardef. Den andre måten er knyttet til de sjeldne 
tilfellene der en variabel ikke må dokumenteres i Vardef. En kan nemlig 
unnlate å dokumentere en variabel i Vardef dersom den kun brukes i ett 
datasettet, dvs. at den aldri gjenbrukes (se mer info under feltet «Navn»).
I et slikt tilfelle må variabelen defineres i Kommentar-feltet.  (NB 
variabler som kun brukes i ett datasett, kan godt dokumenters i Vardef i 
stedet for i kommentar-feltet dersom en ønsker det).

---

### Datakilde
🌐 *data_source*  
klargjorte data ✅ | statistikkdata ✅ | utdata ✅ 

Datakilde settes vanligvis på datasettnivå, men dersom datasettet består 
av variabler med ulike datakilder, kan datakilde på variabelnivå velges i 
dette feltet (på etats-og organisasjonsnivå, velges fra meny).

---

### Temporalitetstype
🌐 *temporality_type*  
klargjorte data ✅ | statistikkdata ✅ | utdata ✅  

Temporalitetstype settes vanligvis på datasettnivå, men dersom 
datasettet består av variabler med ulike temporalitetstyper, kan 
temporalitetstype på variabelnivå velges i dette feltet.
Temporalitetstypen sier noe om tidsdimensjonen til variabelen. Følgende er tillatte verdier:

#### Fast 
🌐 *FIXED*    
Data med verdier som ikke endres over tid, f.eks. fødselsdato.

#### Tverrsnitt
🌐 *STATUS*  
«Tverrsnitt» er data som er målt på et bestemt tidspunkt.

#### Akkumulert
🌐 *ACCUMULATED*    
Data som er samlet over en viss tidsperiode, f.eks. inntekt gjennom et 
år.

#### Hendelse/forløp
🌐 *EVENT*  
«Hendelse/forløp» registrerer tidspunkt og tidsperiode for ulike 
hendelser/tilstander, f.eks. (skifte av) bosted.

---

### Populasjon
🌐 *population_description*  
klargjorte data ✅ | statistikkdata ✅ | utdata ✅ 

Populasjon settes vanligvis på datasettnivå, men dersom datasettet består
av variabler med ulike populasjoner, kan populasjonen dokumenteres på 
variabelnivå i dette feltet.

En populasjon sier hvilken enhetstype(er) som finnes i datasettet, 
geografisk dekningsområde og tidsperiode, f.eks. alle (bosatte) personer i
Norge per 31.12.2024 eller alle foretak i Oslo per 01.03.2025.

---

### Format
🌐 *format*  

Dette feltet kan benyttes som en ytterligere presisering av datatype i 
tilfellene der det er relevant. En kan fylle inn verdienes format (fysisk 
format eller regulært uttrykk) i maskinlesbar form i forbindelse med 
validering, f.eks. ISO 8601 som datoformat.

---

### Inneholder data f.o.m.
🌐 *contains_data_from*  
klargjorte data ✅ | statistikkdata ✅ | utdata ✅ 

Denne datoen settes vanligvis på datasettenivå, men dersom variablene i 
datasettet inneholder data med ulike startdatoer, kan startdato 
dokumenteres på variabelnivå i dette feltet.

---

### Inneholder data t.o.m.
🌐 *contains_data_until*  
klargjorte data ✅ | statistikkdata ✅ | utdata ✅ 

Denne datoen settes vanligvis på datasettenivå, men dersom variablene i 
datasettet inneholder data med ulike sluttdatoer, kan sluttdato 
dokumenteres på variabelnivå i dette feltet.

---

### Datatype
🌐 *data_type*  
klargjorte data ✅ | statistikkdata ✅ | utdata ✅ 

Her dokumenterer en datatype ved å velge en av følgende kategorier i 
menyen: «tekst», «heltall», «desimaltall»,» datotid» eller «boolsk» 
(sant/usant). Dersom variabelen er knyttet til et kodeverk i Klass, 
benyttes verdien «tekst».

---

### Dataelementsti
🌐 *data_element_path*  
klargjorte data ✅ | statistikkdata ✅ | utdata ✅ 

Denne skal kun brukes for hierarkiske datasett (JSON) hvor det er 
nødvendig å oppgi sti til dataelementet. Bruk “dot-notasjon” (JsonPath-
lignende syntaks) til å peke til variabelen (dataelementet). Dette er en 
generisk/teknologinøytral måte å peke til elementer i både JSON, XML og 
andre hierarkiske datastrukturer.

---

### Ugyldige verdier
🌐 *invalid_value_description*  

Dette feltet er et fritekstfelt, og brukes til å beskrive ugyldige verdier som
inngår i variabelen. Et eksempel kan være variabelen 
«organisasjonsnummer» hvis en vet at noen av verdiene knyttet til 
enpersonsforetak mangler et siffer i fødselsnummeret eller egentlig er 
passnummer.

---

### Kortnavn
🌐 *short_name*  
klargjorte data ✅ | statistikkdata ✅ | utdata ✅ 

Dette er navnet som brukes på variabelen i datasettet, denne 
maskingenereres i Datadoc-editor.

---

### Id
🌐 *id*  
klargjorte data ✅ | statistikkdata ✅ | utdata ✅ 

Dette er en unik SSB-identifikator for variabelen i datasettet. Denne 
maskingenereres i Datadoc.

---

## Pseudonymisering

Kommer snart. 



