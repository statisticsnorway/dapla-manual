---
title: Datamodell
date-modified: 05/02/2025
lightbox: true
---

I dette kapitlet beskrives informasjonselementene i [Vardef](./vardef.qmd). Felter markert med ✅ betyr at det er obligatorisk informasjon.  

### Navn
🌐 *name*  
**nb** | **nn** | **en**  
✅  

Angir navnet til variabelen. Navnet skal være forståelig for mennesker (ikke kun forkortelser) slik at det er søkbart. Navnet skal fylles ut på både bokmål, nynorsk og engelsk. 

::: {.callout-tip collapse="true"}
## Eksempler

Eksempel 1:

> Landbakgrunn

Eksempel 2: 

> Kapitalinntekter

Eksempel 3:

> Totalt standard dekningsbidrag for jordbruksbedriften

:::


---

### Kortnavn   
🌐 *short_name*  
✅

Angir variabelens kortnavn. Kortnavn er som regel et teknisk forkortet navn som er egnet som kolonnenavn i et datasett. Følgende krav stilles til kortnavn i Vardef:

- må være unikt
- minimumslengde på 2 tegn
- kun små bokstaver (a-z)
- kan inneholde tall (0-9)
- kan inneholde _ (understrek)
- æ, ø og å er IKKE tillat. Anbefalt at disse erstattes med ae, oe og aa


::: {.callout-tip collapse="true"}
## Eksempler

Eksempel på kortnavn for variabeldefinisjonen med [Navn](#navn) *Lønnsinntekter*:

> wloenn

Eksempel på kortnavn for variabeldefinisjonen med [Navn](#navn) *Landbakgrunn*:

> landbak

:::

---

### Definisjon
🌐 *definition*  
**nb** | **nn** | **en**   
✅

Kort beskrivelse av hva variabelen betyr. En definisjon beskriver hva variabelen betyr på en så kort og presis måte som mulig. Mer utfyllende opplysninger kan legges i [Merknad](#merknad)-feltet.


::: {.callout-tip collapse="true"}
## Eksempler

Eksempel på definisjon for variabeldefinisjon med [Navn](#navn) *Landbakgrunn*:

> For personer født i utlandet, er dette (med noen få unntak) eget fødeland. For personer født i Norge er det foreldrenes fødeland. I de tilfeller der foreldrene har ulikt fødeland, er det morens fødeland som blir valgt. Hvis ikke personen selv eller noen av foreldrene er utenlandsfødt, hentes landbakgrunn fra de første utenlandsfødte en treffer på i rekkefølgen mormor, morfar, farmor eller farfar.

Eksempel på definisjon for variabeldefinisjon med [Navn](#navn) *Skattefrie overføringer*:

> Skattefrie overføringer omfatter barnetrygd, bostøtte, studiestipend, sosialhjelp, grunn- og hjelpestønad med flere.

Eksempel på definisjon for variabeldefinisjon med [Navn](#navn) *SStandard dekningsbidrag*:

> Standard dekningsbidrag (SDB) er differansen mellom standardverdien av produksjonen og standardverdien av visse spesifiserte kostnader. SDB fastsettes på regionnivå per arealenhet (dekar, kvm) og per dyr for relevante plante- og husdyrproduksjoner. SDB for en produksjon er SDB per dekar/kvm/husdyr multiplisert med antall dekar/kvm/husdyr av vedkommende produksjon. Totalt SDB for en jordbruksbedrift er summen av dekningsbidragene for alle plante- og husdyrproduksjoner som drives av bedriften.


:::

---

### Kodeverkets URI 
🌐 *classification_uri*  
✅  

Inneholder referanse til til kodeverk (klassifikasjon eller kodeliste) i KLASS som beskriver verdiene variabelen kan ha. F.eks. vil variabelen “Sivilstand” ha kodeverks-URI Standard for sivilstand.

::: {.callout-tip collapse="true"}
## Eksempler

Eksempel på Klass-referanse for variabeldefinisjonen med [Navn](#navn) *Sivilstand*:

> 91

Eksempel på Klass-referanse for variabeldefinisjonen med [Navn](#navn) *Landbakgrunn*:

> 25

:::

### Enhetstyper 
🌐 *unit_types*  
**nb** | **nn** | **en**  
✅ 

Angir hvilke enhetstyper denne variabelen er dekkende for. 

Gyldige verdier er definert i [denne Klass-kodelisten](https://www.ssb.no/klass/klassifikasjoner/702). Verdiene er også [beskrevet her](https://www.ssb.no/metadata/definisjoner-av-statistiske-enheter).

### Statistikkområder 
🌐 *subject_fields*  
**nb** | **nn** | **en**  
✅

Angir hvilket statistikkområde variabelen benyttes innenfor. 

Gyldige verdier er definert i [Kodeliste for statistikkområder i Statistikkbanken](https://www.ssb.no/klass/klassifikasjoner/618) i Klass. 

### Inneholder særlige kategorier av personopplysninger 
🌐 *contains_sensitive_personal_information*  
**nb** | **nn** | **en**  
✅

Angir om variabelen inneholder spesielt sensitive personopplysninger, slik det er definert i [Lov om behandling av personopplysninger (personopplysningsloven) - KAPITTEL II Prinsipper - Lovdata)](https://lovdata.no/dokument/NL/lov/2018-06-15-38/KAPITTEL_gdpr-2#gdpr/a9). Eksempler på slike opplysninger er: 

- opplysninger om etnisk opprinnelse
- opplysninger om politisk oppfatning
- opplysninger om religion
- opplysninger om filosofisk overbevisning
- opplysninger om fagforeningsmedlemskap
- genetiske opplysninger
- biometriske opplysninger med det formål å entydig identifisere noen
- helseopplysninger
- opplysninger om seksuelle forhold
- opplysninger om seksuell legning

Gyldige verdier er `True` og `False`.

### Måletype 
🌐 *measurement_type*  
**nb** | **nn** | **en**  

Angir måletypen til en kvantitativ variabel, f.eks. valuta, areal og volum. 

Gyldige verdier er definert i [denne Klass-kodelisten](https://www.ssb.no/klass/klassifikasjoner/303/koder).

### Gyldig f.o.m. 
🌐 *valid_from*  
✅

Angir hvilken datoen variabeldefinisjonen er gyldig fra. 

::: {.callout-tip collapse="true"}
## Eksempler

Eksempel 1:

> 2003-01-01

Eksempel 2:

> 1993-01-01

:::

Datoformatet må følge **ISO 8601 Date**. 

### Gyldig t.o.m. 
🌐 *valid_until*  

Angir hvilken datoen variabeldefinisjonen er gyldig til. 

::: {.callout-tip collapse="true"}
## Eksempler

Eksempel 1:

> 2003-01-01

Eksempel 2:

> 1993-01-01

:::

### URI til ekstern referanse 
🌐 *xternal_reference_uri*

Angir ekstern URI for definisjon/dokumentasjon som er relevant for for variabelen.

### Merknad 
🌐 *comment*

Angir tilleggsopplysninger som ikke hører hjemme i selve definisjonen.

### URI til relevante variabeldefinisjoner 
🌐 *related_variable_definition_uris*

Angir URI til en eller flere relevante variabeldefinisjoner for variabelen. F.eks. er variabelen “Inntekt etter skatt” en beregnet variabel der “Yrkesinntekter” og “Kapitalinntekter” inngår i beregningen. En kan da legge inn deres URI-er i dette feltet.

### ID 
🌐 *id*

Unik maskingenerert SSB-identifikator for variabeldefinisjonen.

### Kontakt
🌐 *contact*  
**nb** | **nn** | **en**   
✅

Angir tittel og e-post for person eller gruppe som kan svare på spørsmål knyttet til variabeldefinisjonen. Tittel oppgis på bokmål, nynorsk og engelsk.   

### Sist oppdatert
🌐 *last_updated_at*

Maskingenerert dato for når variabeldefinisjon sist ble oppdatert.