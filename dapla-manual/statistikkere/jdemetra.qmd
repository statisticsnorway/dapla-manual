---
title: Jdemetra
date-modified: "11/25/2024"
---

![](../images/dapla-lab-jdemetra-service.png){style="max-width: 350%; float: right;" fig-alt="Jupyter Service"}

Jdemetra er en tjeneste som tilbyr et grafisk grensesnitt (GUI) for sesongjustering og tidsserie-analyse. Formålet med tjenesten er å tilby statistikere i SSB et velkjent verktøy for opprette nye Jdemetra-*workspaces*, visuelt inspisere mange tidsserier samtidig, og benytte funksjonalitet som finnes for årlige evalueringer av modellene som benyttes.   

[Jdemetra+](https://jdemetra-new-documentation.netlify.app/) er navnet på en samling programvare for tidsserie-analyse og sesongjustering som er utviklet av [Belgias nasjonalbank](https://www.nbb.be/en) i samarbeid med [Eurostat](https://ec.europa.eu/eurostat), [Insee](https://www.insee.fr/en/accueil) og [Deutche Bundesbank](https://www.bundesbank.de/de). I tillegg til GUI-et som tilbys på Dapla Lab, finnes det også et CLI for batch-prosessering som heter [jwsacruncher](https://github.com/jdemetra/jwsacruncher/wiki), og en R-pakke ved navn [RJDemetra](https://rjdverse.github.io/rjdemetra/). Alle bygger på de samme grunnleggende komponentene. Jwsacruncher er installert i [Jupyter](./jupyter.qmd) og [Rstudio](./rstudio.qmd) på Dapla Lab, mens RJdemetra kan installeres av brukeren selv i de samme tjenestene. 

## Forberedelser

Før man starter **Jdemetra-tjenesten** bør man ha lest [kapitlet om Dapla Lab](./dapla-lab.html). Deretter gjør du følgende:

1. Logg deg inn på [Dapla Lab](https://lab.dapla.ssb.no/)
2. Under **Tjenestekatalog** trykker du på **Start**-knappen for **Jdemetra**
3. Gi tjenesten et navn
4. Åpne **Jdemetra konfigurasjoner**

## Konfigurasjon

Før man åpner en tjeneste kan man konfigurere hvilket team og tilgangsgruppe man skal representere og dermed hvilke bøtter man får tilgang til i Jdemetra. Man kan også velge hvilken versjon av Jdemetra man ønsker å kjøre, der default er siste versjon.  

![Detaljert tjenestekonfigurasjon i JDemetra-tjenesten: data](../images/dapla-lab-jdemetra-konf-data.png){fig-alt="Viser tjenestekonfigurasjonen i Dapla Lab." #fig-dapla-lab-jdemetra-konf-dapla}

@fig-dapla-lab-jdemetra-konf-dapla viser hvilke valg man gjøre under menyen **Data**. I tillegg viser bildet neddtrekksmenyen for hvilken versjon av Jdemetra man vil bruke. Først kan man velge hvilket team og tilgangsgruppe man ønsker å representere. I tillegg kan man aktivere kildedatatilgang. Alle i SSB er medlem av *developers*-gruppa i teamet [Dapla Felles](./hva-er-dapla-team.qmd#dapla-felles), derfor kan man velge dette teamet hvis man ønsker teste ut tjenesten.



## Datatilgang og lagring

Når man åpner Jdemetra, og velger å representere team og tilgangsgruppe, så blir bøttene som den tilgangsgruppa har tilgang til, tilgjengeliggjort som et filsystem under `/buckets/`. Som bruker kan du da lese og skrive til bøttene ved benytte denne filstien. F.eks. vil et statistikkteam som åpner Jdemetra som *developers*-gruppa ha et filsystem som typisk ser slik ut:

```{.yaml filename="/buckets/"}
/buckets/  
└─ produkt/  
   ├── inndata/
   ├── klargjorte-data/
   ├── statistikk/
   └── utdata/
└─ frasky/  
└─ tilsky/                     
```

I eksempelet over ser vi at bøttene **produkt**, **frasky** og **tilsky** ligger under `/buckets/`. 


### Åpne eksisterende workspace
Hvis jeg velger å representere gruppen **dapla-felles-developers**, så kan jeg åpne et Jdemetra-workspace som ligger i produktbøtta til team Dapla Felles ved å gjøre følgende:

1. Velg **File/Open workspace** i menyen.
2. Finn roten av filsystemet og åpne mappen `/buckets/`
3. Velg xml-filen som definerer workspacet trykk **Open**

### Opprette nytt workspace

For å opprette et nytt workspace så importerer du input-filene på vanlig måte under **Providers**, legger de til i en workspace, og velger **/File/Save Workspace As** i menyen. Velg en filsti under `/buckets/produkt/` for å lagre workspacet permanent i en bøtte.  

## Slette tjenesten

For å slette tjenesten kan man trykke på Slette-knappen i Dapla Lab under **Mine tjenester**. Når man sletter en tjeneste så sletter man hele disken inne i tjenesten og frigjør alle ressurser som er reservert. Vi anbefaler at man avslutter heller pauser tjenester som ikke benyttes. 

## Pause tjenesten

Man kan pause tjenesten ved å trykke på Pause-knappen i Dapla Lab under **Mine tjenester**. Når man pauser så slettes alt påden lokale disken som ikke er lagret under `$HOME/work`. Vi anbefaler at man avslutter heller pauser tjenester som ikke benyttes.

## Monitorering

:::: {.columns}

::: {.column width="70%"}
Man kan moniterere en instans ved å trykke på navnet på tjenesten under Mine tjenester i Dapla Lab, slik som vist i @fig-dapla-lab-monitoring med en jupyter-instans.

Denne funksjonaliteten er under arbeid og mer informasjon kommer snart. 
:::

::: {.column width="5%"}
<!-- empty column to create gap -->
:::

::: {.column width="25%"}
![Monitorering av Jupyter-tjenesten i Dapla Lab](../images/dapla-lab-monitoring.png){fig-alt="Viser Persitence-fanen i Jupyter-konfigurasjonen i Dapla Lab." #fig-dapla-lab-monitoring}
:::

::::
