---
title: Editeringsrammeverket
date-modified: 20/08/2025
lightbox: true
---

Editeringsrammeverket er et python bibliotek som hjelper deg lage en editeringsapplikasjon for å se gjennom dataene dine og hvis nødvendig korrigere feilaktige verdier. Målsettingen er at dette rammeverket skal være fleksibelt nok til at du kan tilpasse det til dine egne behov, spare deg mye tid ved å ha store deler av koden ferdig laget til gjenbruk, og at mest mulig av vedlikeholdet skal gjøres sentralt.

## Hva er Editeringsrammeverket?

Grunnen til at det heter Editeringsrammeverk og ikke Editeringsløsning er ganske enkelt at det ikke er en ferdig løsning, noe montering må påberegnes.

Rammeverket tilrettelegger for gjenbruk på to måter. 
- Den ene er at det inneholder flere moduler/komponenter som kan gjenbrukes. Disse krever litt ulike grader av tilpasning, alt fra null tilpasning til at dataene dine må settes opp på en spesifikk måte.
- Den andre er at det er et standardisert oppsett på hvordan koden kan struktureres for å passe med kode andre har skrevet (se [contributing.md](https://github.com/statisticsnorway/ssb-dash-framework/blob/main/CONTRIBUTING.md) for detaljer).

Fokuset vårt på å standardisere oppsettet av editeringsapplikasjoner med en felles ramme og lage gjenbrukbare komponenter som kan gjenbrukes er ment å redusere personavhengighet og samle mest mulig av vedlikeholdsarbeidet på ett sted. 

Det er *ikke* låst til en spesifikk lagringsteknologi eller datastruktur. Så lenge du kan få dataene dine inn i en pandas dataframe så kan du bruke rammeverket.

## Hvordan kan jeg ta det i bruk?

::: callout-tip
## Hva trenger jeg å kunne?
Du må ha litt python kompetanse, men hvor komfortabel du må være med python avhenger av hvor kompliserte behov du har.

Grovt sett kan man dele kompetansekravet i tre nivåer.

- Enkle behov. Du kan gjenbruke ferdigbygde moduler og trenger ikke skreddersydde moduler.
- Noe tilpasning kreves, trenger skreddersydde tabeller, figurer eller skjermbilder.
- Du har behov for skreddersydd funksjonalitet og egne moduler.

Kompleksiteten reduseres om du:

- kan bruke eimerdb.
- har enkle data (få variabler, flat struktur, ingen repeterende verdier) og kan følge anbefalt datastruktur.
- kan gjenbruke eksisterende komponenter

Noen ting som øker kompleksitet:

- samme variabel kan ha mellom 0 og uendelig antall verdier for samme enhet, for eksempel at en bedrift kan ha gjort 0 eller mange investeringer og rapporterer opplysninger for hver enkelt investering, som skal behandles enkeltvis.
- data med flere nivåer.
- data med kompliserte/sammensatte sammenhenger mellom variabler.
- trenger skreddersydde og sammensatte moduler
:::

Det er noen forutsetninger før du kan sette igang med rammeverket. Det viktigste er at du må forberede dataene dine slik at de er klare for editering. Dette vil si at åpenbare feil skal rettes, maskinelle/automatiske rettinger skal være gjort og dataene må være strukturert på en måte som gjør at det er lett å bearbeide.

Det viktigste er at dine data struktureres på en måte som passer dine data. Du kan finne et forslag til datastruktur kan du finne i dokumentasjonen i neste avsnitt, men rammeverket er ikke låst til ett spesifikt oppsett.

## Hvor er dokumentasjonen?

Nedenfor er en oversikt over dokumentasjonen for Editeringsrammeverket. Det er strukturert slik at dokumentasjon som er tett knyttet til selve koden er i repoet, mens dokumentasjon om hvordan du tilrettelegger data o.l. er på Confluence.

For konkret bruk av biblioteket og koden er det best å se på dokumentasjonen i repoet og i koden, enten ved å se på [denne siden](https://statisticsnorway.github.io/ssb-dash-framework/) eller se direkte i repoet [github repoet](https://github.com/statisticsnorway/ssb-dash-framework/tree/main). Hvis du sjekker i repoet, ta gjerne en tur innom docs/ mappen.

Vi har noen demoer som du kan se på, og som kan kjøres med dapla-felles tilgangen i Dapla lab som alle har. Du kan finne demoene [her](https://github.com/statisticsnorway/demo-ssb-dash-framework.git).
- I tjenesten din kan du skrive dette inn under "Repo": https://github.com/statisticsnorway/demo-ssb-dash-framework.git

Vi har skrevet en veiledning for hvordan du kan tilpasse Altinn 3 data til å passe editeringsrammeverket [som du kan se på Confluence](https://statistics-norway.atlassian.net/wiki/pages/resumedraft.action?draftId=4679434501).
- Om du ikke har en Altinn 3 undersøkelse kan veiledningen fortsatt være nyttig for å se en foreslått struktur på dataene.
- Strukturen på dataene kan følges uavhengig av om du har dataene dine i parquet filer, eimerdb eller andre lagringsteknologier.

## Er Editeringsrammeverket ferdig?

Vi mener at Editeringsrammeverket er klart til at det kan tas i bruk og at det er fleksibelt nok til å være nyttig for mange som skal legge over statistikken sin til Dapla.

Vi mener også at strukturen vi har lagt opp til gjør det mulig å utvide funksjonalitet, lage egne moduler, skreddersy og tilpasse i stor nok grad til at de aller fleste kan tilpasse det til egne behov.
- Det kan kreve litt ekstra innsats, men det vil kreve mer innsats å starte fra ingenting enn å starte fra rammeverket. 

Samtidig kan vi nok aldri si at rammeverket er ferdig. Det vil alltid være muligheter til å utvide, lage ny funksjonalitet, nye moduler og rom for forbedring. Behov kan forandre seg over tid, nye kan dukke opp og gamle behov kan bli irrelevante.

## Hvor kan jeg få hjelp?

Det er supert om du deler stiller spørsmål og deler informasjon på [Viva kanalen vår](https://engage.cloud.microsoft/main/org/ssb.no/groups/eyJfdHlwZSI6Ikdyb3VwIiwiaWQiOiIyMjY1MzI4NjgwOTYifQ).

For hjelp kan du også kontakte støtteteamene.