---
title: Dapla Lab
date-modified: 01/28/2025
lightbox: true
---


**Dapla Lab** er SSBs arbeidsbenk for statistikkproduksjon og forskning. Løsningen er bygget på [INSEE](https://www.insee.fr/en/) sin plattform [Onyxia](https://www.onyxia.sh/). Formålet med Dapla Lab er å kunne tilby moderne skybaserte dataverktøy til SSB-ere på en effektiv og enhetlig måte. Dapla Lab gir brukeren en enkel oversikt over hvilke verktøy som tilbys, både internt utviklet programvare og velkjente open-source verktøy. Alle tjenestene kan konfigureres etter brukerens ønsker.


## Innlogging

Alle som er på SSBs nettverk kan logge seg inn i Dapla ved å gå inn på nettadressen <https://lab.dapla.ssb.no/> og velge **Logg inn** øverst i høyre hjørne. @fig-dapla-lab-landing viser landingssiden som møter brukeren.

![Landingsside for Dapla Lab](../images/dapla-lab-landing.png){fig-alt="Alternativtekst" #fig-dapla-lab-landing}

## Funksjonalitet

:::: {.columns}

::: {.column width="75%"}

Selv om Dapla Lab er en løsning for å tilby tjenester så er det også en del nyttig funksjonalitet Dapla Lab. @fig-dapla-lab-menu viser menyen i Dapla Lab som gir en oversikt over funksjonaliteten som finnes. Under beskriver vi nærmere hvordan man blant annet kan:

- definere brukernavn og e-post for Git 
- lagre GitHub-token
- lagre tjenestekonfigurasjon
- få oversikt over hvilke tjenester man har kjørende
- pause en tjeneste

Menyen i @fig-dapla-lab-menu inkluderer også lenker til andre nettsteder som er nyttig når man jobber med data på Dapla. Meny-innslagene **Dapla Manualen**, **Dapla Ctrl**, **Google Cloud Console** og **FAQ** er alle lenker til eksterne ressurser.  

:::

::: {.column width="5%"}
<!-- empty column to create gap -->
:::

::: {.column width="20%"}

![Menyen i Dapla Lab](../images/dapla-lab-menu.png){fig-alt="Alternativtekst" #fig-dapla-lab-menu}

:::

::::

### Hjem

**Hjem** tar deg til landingssiden i Dapla Lab, slik som vist i @fig-dapla-lab-landing. Her finner du nyttige lenker til læringsressurser for Dapla, felleskap på Viva Engage og [opprettelse av Dapla-team](./dapla-ctrl.html#opprette-team). 

### Min konto

Når man logger seg inn i Dapla Lab så skjer det SSB-kontoen til brukeren. Under **Min konto** kan man se informasjon om sin konto og konfigurere noen nyttige verdier knyttet til brukeren din.

#### Kontoinformasjon

Under denne fanen kan lese ut hvilken bruker-id som er benyttet for innloggingen i Dapla Lab, ditt fulle navn og e-postadresse i Dapla Lab. Informasjonen blir definert ved innlogging og kan ikke endres i Dapla Lab.  

![Kontoinformasjon under Min konto i Dapla Lab](../images/dapla-lab-kontoinfo.png){fig-alt="Viser fanen for kontoinformasjon under menyen Min konto" #fig-dapla-lab-kontoinfo}

#### Git

Under fanen **Git** kan man definere brukernavn og e-post for Git, og et personlig tilgangstoken for GitHub. Dette vil deretter kunne brukes i tjenester som brukeren starter i Dapla Lab.

![Git-konfigurasjon under Min konto i Dapla Lab](../images/dapla-lab-git.png){fig-alt="Viser fanen for Git-informasjon under menyen Min konto" #fig-dapla-lab-git}

#### Grensesnittpreferanser

Under fanen **Grensesnittpreferanser** kan man tilpasse Dapla Lab til sine preferanser ved å velge om man blant annet ønsker **Dark mode** eller ikke. I tillegg kan man definere hvilket språk man ønsker i Dapla Lab. Det finnes også avanserte valg for avanserte brukere. F.eks. man ønsker å se hvilke Helm-kommandoer som kjøres i bakgrunnen når man starter en tjeneste. 

![Grensesnittpreferanser under Min konto i Dapla Lab](../images/dapla-lab-grensesnitt.png){fig-alt="Viser fanen for grensesnittpreferasner under menyen Min konto" #fig-dapla-lab-grensesnitt}

### Tjenestekatalog

Under **Tjenestekatalogen** ligger alle tjenestene som brukeren kan velge å starte.

![Tjenestekatalogen i Dapla Lab](../images/dapla-lab-tjenestekat.png){fig-alt="Viser tjenestekatalogen i Dapla Lab." #fig-dapla-lab-tjenestekat}

@fig-dapla-lab-tjenestekat viser hvilke tjenester som nå er tilgjengelig i Dapla Lab, inkludert en kort beskrivelse av bruksområdet for hver tjeneste. @fig-dapla-lab-tjenestekonf viser hva som møter når de starter **Jupyter**-tjenesten.

### Tjenestekonfigurasjon

Alle tjenester på Dapla Lab kan konfigureres før de startes opp. Trykker man på **Start** på en av tjenestene i [tjenestekatalogen](./dapla-lab.qmd#tjenestekatalog) kommer man inn tjenestekonfigurasjon for akkurat den tjenesten. Felles for alle tjenester er at man kan navngi hver tjeneste og velge versjon^[Det er sjelden behov for å brukere å endre versjon her.], slik som vist under **Vennlig navn** og **Versjon** i @fig-dapla-lab-tjenestekonf.

![Tjenestekonfigurasjon i Dapla Lab](../images/dapla-lab-tjenestekonf.png){fig-alt="Viser tjenestekatalogen i Dapla Lab." #fig-dapla-lab-tjenestekonf}

Ekspanderer man **Jupyter konfigurasjoner** vist i @fig-dapla-lab-tjenestekonf, så får man opp konfigurasjon som er spesifikk for akkurat den tjeneste. Hver tjenestetilbyder vurderer hvilken konfigurasjon som gir mening for den tjenesten de tilbyr. 

For programmeringsmiljøer som [Jupyter](./jupyter.qmd) og [VS Code](./vscode-python.qmd) kan brukeren velge hvilket team og tilgangsgruppe de skal representere, hvor mye ram og gpu de ønsker, hvor stor diskplass de ønsker, Git/GitHub-oppsett, etc.. 

I [Datadoc](./datadoc.qmd)-tjenesten har tilbyderen kun valgt å la brukeren velge hvilket team de representerer og versjon av tjenesten. Les mer om tjenestekonfigurasjonen til en tjeneste i dokumentasjonen til tjenesten.  

#### Lagre tjenestekonfigurasjon

Vanligvis vil brukeren ønske å starte en tjeneste med samme konfigurasjon som sist. Dapla Lab tilbyr derfor at du kan lagre en tjenestekonfigurasjon med egenvalgt navn. Etter at du har valgt verdiene du ønsker i tjenestekonfigurasjonen så trykker du på **Lagre**-ikonet vist i @fig-dapla-lab-tjenestekonf. Deretter kan du se dine lagrede konfigurasjoner under **Mine tjenester**, slik som vist i @fig-dapla-lab-tjenestekonf-lagret.

![Tjenestekonfigurasjon i Dapla Lab](../images/dapla-lab-tjenestekonf-lagret.png){fig-alt="Lagrede tjenestekonfigurasjoner i Dapla Lab." #fig-dapla-lab-tjenestekonf-lagret}

#### Dele tjenestekonfigurasjon

Man kan også dele sin tjenestekonfigurasjon med andre i SSB. Det forutsetter at de man deler med har de samme datatilgangene som den som deler. Man kan dele lagrede tjenestekonfigurasjoner ved å gå til **Mine tjenester**, trykke på de tre prikkene til høyre i tjenesten i ikonet, og deretter **Kopier URL-lenke**, slik som vist i @fig-dapla-lab-tjenestekonf-share. Deretter er det bare å sende lenken til en kollega, og de kan åpne en likt konfigurert tjeneste med sine tilganger.  

![Dele lagret tjenestekonfigurasjon i Dapla Lab](../images/dapla-lab-tjenestekonf-share.png){fig-alt="Lagrede tjenestekonfigurasjoner i Dapla Lab." #fig-dapla-lab-tjenestekonf-share}

::: {.callout-warning}
## Noe konfigurasjon kan ikke deles

Konfigurasjon som er knyttet [brukerkonfigurasjon](./dapla-lab.qmd#min-konto) fra Dapla Lab, f.eks. GitHub-token, må settes manuelt av den man deler konfigurasjon med. Dette vil forhåpentligvis forbedres etter hvert.  
:::


### Mine tjenester

Under **Mine tjenester** får man oversikt over hvilke tjenester som er startet av brukeren. @fig-dapla-lab-mine-tjenester viser en bruker som har 3 tjenester kjørende. Her får man informasjon om hvilken tjeneste som er starter, hvor lenge den har kjørt, og muligheten til å pause eller avslutte tjenesten.

![Oversikt over brukerens kjørende tjenester](../images/dapla-lab-mine-tjenester.png){fig-alt="Alternativtekst" #fig-dapla-lab-mine-tjenester}

Hvis man trykker på søppelkasse-ikonet så avsluttes tjenesten og alt som er lagret inne i tjenesten blir slettet. Hvis man trykker på pause-knappen så bevares alt som brukeren har lagret under `$HOME/work`, mens alt annet blir slettet. 

::: {.callout-important}
## Viktigheten av å avslutte ubrukte tjenester

En tjeneste som står som aktiv vil reservere ressursene (CPU, GPU, RAM, etc.) som brukeren valgte ved oppstart. Hvis tjenesten ikke benyttes bør derfor brukeren enten avslutte eller pause tjenesten, slik at SSB ikke må betale for ubrukte ressurser.
:::

### Monitorering

::: {.callout-warning}
## All monitorering er ikke på plass enda

Innholdet på Overvåkningssiden til tjenestene er fullstendig enda. Når du kommer inn på siden så skal loggene fra tjenesten viser, men dette er ikke på plass enda. Dette jobbes det med å få på plass. 

Derimot fungerer **Ekstern overvåkning**-lenken (se beskrivelse under) og den tar deg til et Grafana-dashboard som viser vanlige metrikker for tjenesten. I tillegg kan man trykke på lenken **Helm-verdier** som teknisk informasjon om hvilke verdier som ble satt når tjenesten ble startet.     
:::


Under **Mine tjenester** får du oversikt over hvilke kjørende tjenester. Hvis du ønsker å monitorere hvor mye ram, cpu diskplass eller gpu tjenester bruker, så kan du inspisere et ferdig oppsatt Grafana-dashboard. For åpne dashboardet trykker du først på navnet på tjenesten du ønsker å monitorere, slik som vist i @fig-monitoring-button. Det åpner en side for Overvåkning av tjenesten. På denne siden er det en lenke til et Grafana-dashboard, slik som vist i @fig-monitoring-button2.  

::: {#fig-elephants layout-ncol=2}

![Åpne Overvåkningssiden](../images/dapla-lab-monitoring.png){#fig-monitoring-button}

![Åpne Grafana-dashboard](../images/dapla-lab-grafana-button.png){#fig-monitoring-button2}

Åpne Grafana-dashboard for for kjørende tjenester
:::

@fig-dapla-lab-grafana-dashboard viser hvordan et Grafana-dashboard ser ut.

![Grafana dashbaordet for en spesifikk tjeneste på Dapla Lab](../images/dapla-lab-grafana-dashboard.png){fig-alt="Alternativtekst" #fig-dapla-lab-grafana-dashboard}

## Datatilgang

Brukere som skal ha tilgang til data fra en tjeneste må først oppgi hvilket team og tilgangsgruppe^[Hvis en bruker er medlem i både *data-admins*- og *developers*-gruppa til et team, så må de velge hvilken av de to gruppene de skal representere i tjenesten som startes.] de skal representere. Siden brukere ofte er medlem av flere team, så er dette et viktig sikkerhetstiltak for å sikre at data ikke kobles på tvers av team uten at dette er godkjent av data-ansvarlige.

For å få tilgang til lagringsbøttene i prod-prosjektet til et team, så må man logge seg inn i prod-miljøet til Dapla Lab (<https://lab.dapla.ssb.no/>). Skal man ha tilgang til lagringsbøttene i test-prosjektet til et team må man logge seg inn i test-miljøet til Dapla Lab (<https://lab.dapla-test.ssb.no/>). For team som har er et dev-miljø så gjelder følgende dev-miljøet til Dapla Lab (<https://lab.dapla-test.ssb.no/>).

### Bøtter som filsystem

Tjenestene i Dapla Lab gjør teamets bøtter tilgjengelig som mapper i filsystemet i tjenesten. Det vil si at man kan referere til data som man er vant til på vanlige filsystem, og man kan bruke biblioteker uten å autentisere seg mot bøtter. 

Alle tjenester som tilgjengeliggjør data fra bøtter monterer filsystemet på stien `/buckets/`. Videre representeres bøttene ved sitt kortnavn. F.eks. vil bøttestien `gs://ssb-dapla-felles-data-produkt-prod/` representeres som `/buckets/produkt/` i tjenesten. 

### Jobbe med data

Siden Dapla Lab tilbyr å tilgjengliggjøre lagringsbøtter som filsystem inne i tjenesten, så finnes det nå to måter å aksessere data på: 

1. Bruke *vanlige pakker* som Pandas, Polars, Pyarrow, etc. mot filsystemet under `/buckets/`.
2. Den "gamle" måten med [dapla-toolbelt](./jobbe-med-data.qmd#dapla-toolbelt) som er et overbygg over Pandas og Pyarrow^[dapla-toolbelt er en pakke som ble bygget som et overbygg over Pandas og Pyarrow slik at det ble lettere å lese/skrive mot bøtter. Med bøtter som filsystem inne i tjenestene er ikke dette lenger nødvendig.].

Det er anbefalt at alle benytter seg av alternativ 1 siden det er enklere for de fleste og gjør at alle medlemmer av et team kan se hverandres endringer når man jobber mot samme bøtte (se boks under). 

::: {.callout-caution}
## Eksterne endringer i bøtter

Hvis to brukere åpner en tjeneste med den samme team og tilgangsgruppe, så vil man kun se hverandres endringer i filsystemet^[Med endringer menes her at man oppretter en ny mappe] hvis begge jobber direkte mot `buckets`-filstien. Hvis en av de skriver filer med dapla-toolbelt, mens den andre bruker dapla-toolbelt eller et annet verktøy, så vil man ikke se dette i filsystemet inne i tjenesten. Brukeren kan da kjøre `refresh-buckets` fra terminalen i tjenesten for å se hva som har dukket opp. Vi anbefaler derfor alle å bruke `buckets`-tilnærmingen. 

Hvis brukeren refererer til en fil som finnes i bøtta, men som ikke synes i filsystemet, så vil det fortsatt kunne leses inn. Dette gjelder også for filer produsert av [Kildomaten](./kildomaten.qmd). Fremover kommer vi til å tilpasse K
:::

## Miljøer

Det finnes 2 adskilte miljøer for Dapla Lab: prod og test. @tbl-env-daplalab viser hvilke url-er som gjelder for de ulike miljøene.

| Miljø | Url                                                            |
| ----- | -------------------------------------------------------------- |
| Prod  | <https://lab.dapla.ssb.no/>                                    |
| Test  | <https://lab.dapla-test.ssb.no/>                               |
: Oversikt over miljøer og tilhørende url-er for Dapla Lab. {#tbl-env-daplalab .striped}

Miljøene er knyttet til datatilgang for [prosjektene til Dapla-team](./hva-er-dapla-team.qmd#ressurser). Hvert Dapla-team kan ha ressurser i prod- eller test-miljøet. For å få tilgang til ressursene i et av miljøene må de logge seg inn på tilsvarende miljø i Dapla Lab. Det er f.eks. ikke mulig å aksessere prod-data fra test-miljøet i Dapla Lab og omvendt.

## Automatisk pausing

Hver dag **klokka 17:00** blir alle tjenester som kjører på Dapla pauset automatisk. Det gjøres for redusere ressursbruken og redusere kostnader. 

Hvis man har tjenester som trenger å kjøre hele natten, så kan man melde tjenesten uten av pausingen ved å gi tjenestens visningsnavn et suffix med teksten 
` [nosuspend]`, slik som vist i @fig-dapla-lab-nosuspend.

![Eksempel på en tjeneste som ikke blir pauset hver dag kl. 17.](../images/dapla-lab-nosuspend.png){fig-alt="Alternativtekst" #fig-dapla-lab-nosuspend}

Pausingen vil til enhver tid søke etter tjenesten som ikke har dette suffixet, og derfor kan du endre visningsnavnet når som helst ved å trykke på 🖊️-ikonet, for å aktivere eller deaktivere dette.

## E-postvarsling

Hver mandag morgen blir brukere av Dapla Lab varslet på e-post om hvilke de tjenester de har som ble startet for mer enn **7 dager** siden. Det sendes en e-post per bruker per miljø. Hvis man ikke har noen tjenester som tilfredstiller kriteriene, så mottar man ingen e-post.

Formålet med varslingen er å informere brukeren om at det ikke er anbefalt å la tjenestene leve for lenge siden det betyr at man trolig ikke kjører på siste versjon av tjenesten. Det betyr igjen at brukeren kan gå glipp av viktige oppdateringer eller forbedringer som er blitt gjort.