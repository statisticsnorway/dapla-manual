---
title: Dapla Lab
---

**Dapla Lab** er navnet på SSBs arbeidsbenk for statistikkproduksjon og forskning. Det er plattform som gjør det lett å tilby nye tjenester på Dapla, og som gjør det enkelt for SSB-ere å orientere seg i hvilke verktøy som er tilgjengelig på plattformen. Her skal man finne verktøy for koding (f.eks. Jupyterlab, VS Code, RStudio), visualisere data, metadata, osv. Tjenestene som tilbys på Dapla Lab vil typisk de som startes opp ved behov og ikke tjenester som står og kjører kontinuerlig.

## Innlogging

Alle som er på SSBs nettverk kan logge seg inn i Dapla ved å gå inn på nettadressen <https://lab.dapla.ssb.no/> og velge **Logg inn** øverst i høyre hjørne. @fig-dapla-lab-landing viser landingssiden som møter brukeren.

![Landingsside for Dapla Lab](../images/dapla-lab-landing.png){fig-alt="Alternativtekst" #fig-dapla-lab-landing}

## Funksjonalitet

:::: {.columns}

::: {.column width="75%"}

Selv om Dapla Lab en løsning for å tilby tjenester så er det også en del nyttig funksjonalitet Dapla Lab. @fig-dapla-lab-menu viser menyen i Dapla Lab som gir en oversikt over funksjonaliteten som finnes. Under beskriver vi nærmere hvordan man blant annet kan:

- definere brukernavn og e-post for Git 
- lagre GitHub-token
- lagre tjenstekonfigurasjon
- få oversikt over hvilke tjenester man har kjørende
- pause en tjeneste

:::

::: {.column width="5%"}
<!-- empty column to create gap -->
:::

::: {.column width="20%"}

![Menyen i Dapla Lab](../images/dapla-lab-menu.png){fig-alt="Alternativtekst" #fig-dapla-lab-menu}

:::

::::

### Hjem

**Hjem** tar deg til landingssiden i Dapla Lab, slik som vist i @fig-dapla-lab-landing. Her finner du nyttige lenker til læringsressurser for Dapla, felleskap på Viva Engage og [opprettelse av Dapla-team](./dapla-ctrl.html#opprette-team). 

### Min konto

Når man logger seg inn i Dapla Lab så skjer det SSB-kontoen til brukeren. Under **Min konto** kan man se informasjon om sin konto og konfigurere noen nyttige verdier knyttet til brukeren din.

#### Kontoinformasjon

Under denne fanen kan lese ut hvilken bruker-id som er benyttet for innloggingen i Dapla Lab, ditt fulle navn og e-postadresse i Dapla Lab. Informasjonen blir definert ved innlogging og kan ikke endres i Dapla Lab.  

![Kontoinformasjon under Min konto i Dapla Lab](../images/dapla-lab-kontoinfo.png){fig-alt="Viser fanen for kontoinformasjon under menyen Min konto" #fig-dapla-lab-kontoinfo}

#### Git

Under fanen **Git** kan du definere brukernavn og e-post for Git, og et personlig tilgangstoken for GitHub. Dette vil deretter kunne brukes i tjenester som brukeren starter i Dapla Lab.

![Git-konfigurasjon under Min konto i Dapla Lab](../images/dapla-lab-git.png){fig-alt="Viser fanen for Git-informasjon under menyen Min konto" #fig-dapla-lab-git}

#### Grensesnittpreferanser

Under fanen **Grensesnittpreferanser** kan man tilpasse Dapla Lab til sine preferanser ved å velge om man blant annet ønsker **Dark mode** eller ikke. I tillegg kan man definere hvilket språk man ønsker i Dapla Lab. Det finnes også avanserte valg for avanserte brukere. F.eks. man ønsker å se hvilke Helm-kommandoer som kjøres i bakgrunnen når man starter en tjeneste. 

![Grensesnittpreferanser under Min konto i Dapla Lab](../images/dapla-lab-grensesnitt.png){fig-alt="Viser fanen for grensesnittpreferasner under menyen Min konto" #fig-dapla-lab-grensesnitt}

### Tjenestekatalog

Under **Tjenestekatalogen** ligger alle tjenestene som brukeren kan velge å starte.

![Tjenestekatalogen i Dapla Lab](../images/dapla-lab-tjenestekat.png){fig-alt="Viser tjenestekatalogen i Dapla Lab." #fig-dapla-lab-tjenestekat}

@fig-dapla-lab-tjenestekat viser hvilke tjenester som nå er tilgjengelig i Dapla Lab, inkludert en kort beskrivelse av bruksområdet for hver tjeneste. @fig-dapla-lab-tjenestekonf viser hva som møter når de starter **Jupyter**-tjenesten.

![Tjenestekonfigurasjon i Dapla Lab](../images/dapla-lab-tjenestekonf.png){fig-alt="Viser tjenestekatalogen i Dapla Lab." #fig-dapla-lab-tjenestekonf}

Under **Vennlig navn** kan man velge å gi instansen et eget navn. Dette er nyttig siden man kan ønske å starte flere instanser av Jupyter samtidig. I tillegg er det nyttig hvis man ønsker å lagre konfigurasjonen for tjenester i tilfeller der man alltid konfigurerer en tjeneste på samme måte. Man kan lagre en tjenestekonfigurasjon ved å trykke på Lagre-ikonet øverst til høyre. 

Videre kan man velge **Versjon** av tjenesten. Dette er noe brukeren sjelden vil trenge å forholde seg til. 

Etter dette kan man velge å starte tjenesten ved å trykke på **Start**-knappen. Men teamet i SSB som tilbyr tjenesten kan også tilby ytterlige tjenestekonfigurasjon som kan være svært nyttig. Siden disse kan variere mellom tjenester så er de forklart i dokumentasjonen til tjenesten. 

### Mine tjenester

Under **Mine tjenester** får man oversikt over hvilke tjenester som er startet av brukeren. @fig-dapla-lab-mine-tjenester viser en bruker som har 3 tjenester kjørende. Her får man informasjon om hvilken tjeneste som er starter, hvor lenge den har kjørt, og muligheten til å pause eller avslutte tjenesten.

![Oversikt over brukerens kjørende tjenester](../images/dapla-lab-mine-tjenester.png){fig-alt="Alternativtekst" #fig-dapla-lab-mine-tjenester}

Hvis man trykker på søppelkasse-ikonet så avsluttes tjenesten og alt som er lagret inne i tjenesten blir slettet. Hvis man trykker på pause-knappen så bevares alt som brukeren har lagret under `$HOME/work`, mens alt annet blir slettet. 

::: {.callout-important}
## Viktigheten av å avslutte ubrukte tjenester

En tjeneste som står som aktiv vil reservere ressursene (CPU, GPU, RAM, etc.) som brukeren valgte ved oppstart. Hvis tjenesten ikke benyttes bør derfor brukeren enten avslutte eller pause tjenesten, slik at SSB ikke må betale for ubrukte ressurser.
:::

#### Monitorering (kommer snart)

En bruker kan trykke på navnet til tjenesten under **Mine tjenester** for å monitorere tjenesten.   

## Datatilgang

For å få tilgang til data i en tjeneste på Dapla Lab, så må brukeren oppgi hvilket team brukeren skal representere i tjenestekonfigurasjonen, samt om de skal fungere som [developers](./hva-er-dapla-team.ipynb#developers) eller [data-admins](./hva-er-dapla-team.ipynb#data-admins) i teamet^[Foreløpig er det kun mulig å aksessere data som *developers*. *data-admins* kommer til å bli støttet om kort tid.]. Hvis man ikke spesifiserer at man skal representere et team, så åpnes tjenesten uten tilgang til data i bøtter. 

For å få tilgang til lagringsbøttene i prod-prosjektet til et team, så må man logge seg inn i prod-miljøet til Dapla Lab (<https://lab.dapla.ssb.no/>). Skal man ha tilgang til lagringsbøttene i test-prosjektet til et team må man logge seg inn i test-miljøet til Dapla Lab (<https://lab.dapla-test.ssb.no/>). For team som har er et dev-miljø så gjelder følgende dev-miljøet til Dapla Lab (<https://lab.dapla-test.ssb.no/>). 

### Bøtter som filsystem

Tjenestetilbyderne i Dapla Lab kan tilby datatilgang til bøtter gjennom å tilgjengeliggjøring av data i bøtter som filsystem inne i tjenesten. Det vil si at man kan referere til data som man er vant til på vanlige filsystem, og man kan bruke biblioteker uten å autentisere seg mot bøtter. 

Alle tjenester som tilgjengeliggjør data fra bøtter monterer filsystemet på stien `/buckets/`. Hvis man åpner en tjeneste med denne løsningen så kan liste ut hvilke bøtter som ble tilgjengeliggjort.

### Jobbe med data

Siden Dapla Lab tilbyr å tilgjengliggjøre lagringsbøtter som filsystem inne i tjenesten, så finnes det nå to måter å aksessere data på: 

1. dapla-toolbelt direkte mot bøttene
2. bruke "vanlige pakker" og referere til filstien som starter med `/buckets/`

::: {.callout-warning}
## Tilgang til andre sine delt data

Tilgang til andre team sine delte-data kan foreløpig ikke aksesseres som en vanlig filsti under `/buckets/`. Da må man bruke `dapla-toolbelt` for lese og skrive til bøttene. Om kort tid vil dette også være tilgjengelig i filsystemet som resten av teamets data. 
:::


## Miljøer

Det finnes 2 adskilte miljøer for Dapla Lab: prod og test. @tbl-env-daplalab viser hvilke url-er som gjelder for de ulike miljøene.

| Miljø | Url                                                            |
| ----- | -------------------------------------------------------------- |
| Prod  | <https://lab.dapla.ssb.no/>                                    |
| Test  | <https://lab.dapla-test.ssb.no/>                               |
: Oversikt over miljøer og tilhørende url-er for Dapla Lab. {#tbl-env-daplalab .striped}

Miljøene er knyttet til datatilgang for [prosjektene til Dapla-team](./hva-er-dapla-team.ipynb#ressurser). Hvert Dapla-team kan ha ressurser i prod- eller test-miljøet. For å få tilgang til ressursene i et av miljøene må de logge seg inn på tilsvarende miljø i Dapla Lab. Det er f.eks. ikke mulig å aksessere prod-data fra test-miljøet i Dapla Lab og omvendt.  




