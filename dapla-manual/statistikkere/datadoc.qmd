# Datadoc

::: {.callout-warning}
NB! Advarsel - Ustabilitet i Dapla Beta!
:::

Statistikkmetadata er strukturert informasjon om statistikk. Dette omfatter informasjon som brukes for å produsere, formidle, forstå, finne
eller gjenbruke statistikk. For å kunne gjenfinne data i SSB er man helt avhengig av at det finnes et enhetlig system for metadata knyttet til dataene.

## Hva er Datadoc

Datadoc er en tjeneste som skal forenkle arbeidet med å dokumentere datasett og variabelforekomster.
Felt og datatyper er definert som JSON schema i [ssb-datadoc-model](https://github.com/statisticsnorway/ssb-datadoc-model).
DataDoc har et grensesnitt bygget med [ssb-dash-components](https://pypi.org/project/ssb-dash-components/).

Foreløpig støtter løsningen følgende filformater:

1. parquet
2. sas7bdat


## Innlogging


## Hvordan dokumentere et datasett

### Åpne et datasett

Før man kan benytte Datadoc, må man åpne et Datasett. Det gjøres enkelt ved å lime inn stien til datasettet i _Filsti_ tekstboksen (Punkt 1 i @fig-aapne-datasett) og trykke på _Åpne fil_ knappen (Punkt 2 i @fig-aapne-datasett).

Datadoc benytter brukerens innloggingsopplysninger for å aksessere data. Det betyr at man i utgangspunktet har tilgang til de samme filene som ellers på Dapla.

::: {.callout-warning}
Man **må** inkludere `gs://` på begynnelsen av stien når man jobber med et datasett i en bøtte.
:::

::: {.callout-note}
Man kan finne filstien gjennom [Google konsollet](./gcc.qmd#filutforsker) eller ved å [benytte Dapla toolbelt](./jobbe-med-data.qmd#liste-ut-innhold-i-mappe)
:::

![Åpne et datasett i Datadoc.](../images/datadoc-aapne-datasett.png){fig-alt="Slik åpnes et datasett i Datadoc." width="100%" #fig-aapne-datasett}

#### Vellykket åpning

Etter at man har trykket på _Åpne fil_ knappen bør man se meldingen vist i @fig-aapne-datasett-suksess

![Meldingen at det var velykket å åpne datasettet.](../images/datadoc-aapne-datasett-suksess.png){fig-alt="Figur som viser meldingen at det var velykket åpning av datasettet." fig-align="left" width="30%" #fig-aapne-datasett-suksess}

#### Vellykket åpning med advarsel

Hvis man åpner en datasett som ikke følger navnestandarden, vil det komme en advarsel (@fig-aapne-datasett-advarsel). Det er fullt mulig å bruke Datadoc fortsatt for å dokumentere datasettet, men ikke like mye metadata kan utledes automatisk (TODO: lenke til seksjonen om utledning).

::: {.callout-note}
Dette kan være en fin anledning til å justere på navngivning og strukturen i teamets bøtter slik at alt følger [navnestandarden](./navnestandard-datalagring.qmd). Det er en lenke til navnestandarden i meldingen.
:::

![Meldingen at datasettet ikke følger navnestandarden.](../images/datadoc_warning.png){fig-alt="Figur som viser meldingen at datasettet ikke følger navnestandarden." fig-align="left" width="40%" #fig-aapne-datasett-advarsel}

#### Feil ved åpning

Hvis Datadoc klarer ikke åpne datasettet, vises en rød error melding (@fig-aapne-datasett-feil). Dette forårsakes oftest at filen ikke finnes (for eksempel på grunn av en typo i filstien), men kan også være på grunn av at man ikke har tilgang til filen, eller at det er et brudd i nettverket.

![Meldingen at det var en feil ved åpning av datasettet.](../images/datadoc-aapne-datasett-feil.png){fig-alt="Figur som viser meldingen at det var en feil ved åpning av datasettet." fig-align="left" width="40%" #fig-aapne-datasett-feil}

#### Åpne et datasett når metadatadokument eksisterer

Hvis et metadatadokument eksisterer, er det denne informasjonen som lastes inn. Det utledes ingenting fra datasettet.

### Utledning

Informasjon som kan utledes vil bli fylt inn når du åpner datasettet. Informasjonen hentes enten fra filstien eller settes inn som en default verdi (*). Det er mulig å korrigere informasjonen i ettertid.  Følgende felter blir forsøkt utledet:

Datasett:

 - Verdivurdering
 - Status (*)
 - Datatilstand
 - Versjon
 - Statistikkområde
 - Inneholder data f.o.m.
 - Inneholder data t.o.m.
 - Geografisk dekningsområde (*)

Variabler:

 - Kortnavn
 - Datatype

### Dokumentere datasett-metadata

Informasjonen her er ment å gjelde datasettet som helthet.

Alle felter har en ordforklaring
![Forklaring til feltet](../images/datadoc_ordforklaring.png){fig-alt="Trykk på denne for å få beskrivelse av feltet." fig-align="left" width="3%" #fig-ordforklaring}
du kan trykke på. Her vil du få en kort forklaring til hva som skal stå i feltet. 

Flere felter har verdilister hvor mange er hentet fra KLASS, mens noen er fritekstfelter. For noen av fritekstfeltene gjøres det en sjekk av innholdet og du vil få en feilmelding hvis kriteriene ikke er oppfylt.

#### Obligatorisk 

Alt som står under obligatorisk må fylles inn.

#### Anbefalt

Anbefalte felter er frivillig å fylle ut.

#### Maskingenerert 

Feltene her genereres automatisk og kan ikke redigeres. De er kun med til informasjon.

### Dokumentere variabelforekomst metadata

Dokumentasjon av variabelforekomster for et datasett kan gjøres i variabelfanen i Datadoc. 
Her vil man se en liste av alle kortnavnene til variabelforekomstene i datasettet. 
Ved å trykke seg inn på et av kortnavnene kan man dokumentere de obligatoriske og anbefalte feltene for en variabelforekomst. 

#### Arv mellom datasett og variabelforekomst fanen

For å forenkle dokumentasjonen av variabelforekomster vil noen felt arve verdiene som blir satt i datasettfanen. 
Dette gjelder følgende felter: 

- Datakilde
- Populasjon
- Temporalitetstype
- Inneholder data f.o.m 
- Inneholder data t.o.m

Det er mulig å redigere vediene i variabelforekomst fanen etter en verdi er satt i datasettfanen. 
Men hvis disse feltene blir endret i datasettfanen senere, vil de alltid overskrive det som er satt i variabelforekomst fanen. 

#### Søk i variabelforekomster

Det er mulig å søke gjennom variabelforekomstene sine kortnavn. Dette filtrerer på listen over variabelforekomster.

![Søk gjennom kortnavn til variabelforekomster](../images/dapla-metadata-datadoc-search.png){fig-alt="Figur som viser søk på variabelforekomster" fig-align="left" #fig-variable-search}

## Lagre metadata

## Oppdatere eksisterende metadata
