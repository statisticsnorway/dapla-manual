---
title: Datadoc-editor
date-modified: "11/26/2024"
---

![](../images/dapla-lab-datadoc-service.png){style="max-width: 46%; float: right;" fig-alt="Jupyter Service"}

Datadoc editor er et grafisk grensesnitt for å dokumentere datasett og variablene som utgjør datasettet.

Formålet med tjenesten er å tilby et lett-å-bruke grensesnitt som hovedsakelig vil benyttes første gang man dokumenterer en type datasett.

Siden løpende statistikkproduksjon ofte innebærer at nye data legges til data fra tidligere perioder, uten at strukturen i datasett endres, så tilbys det også et annet verktøy som lar brukeren programmatisk gjenbruke metadata fra en tidligere periode. Les mer om Python-pakken [dapla-toolbelt-metadata](./dapla-toolbelt-metadata.qmd).

## Forberedelser

Før man starter **Datadoc-editor-tjenesten** bør man ha lest [kapitlet om Dapla Lab](./dapla-lab.html). Deretter gjør du følgende:

1. Logg deg inn på [Dapla Lab](https://lab.dapla.ssb.no/)
2. Under **Tjenestekatalog** trykker du på **Start**-knappen for **Datadoc-editor**
3. Gi tjenesten et navn
4. Åpne **Datadoc-editor konfigurasjoner** og gjør ønskede konfigurasjoner (se neste kapittel).
5. Trykk **Start** igjen for å åpne tjenesten. 

Datadoc editor bruker ca. 1 minutt på starte og etter det klart for dokumentere datasett. 

## Konfigurasjon

Før man starter Datadoc editor bør man konfigurere tjenesten. Dette er spesielt viktig siden du bare kan representere et Dapla-team for hver Datadoc editor man starter. I tjenestekonfigurasjonen til Datadoc er det to nedtrekksmenyer: **Data** og **Tjeneste**.

### Data

Under Data kan man velge **Team og tilgangsgruppe**. I denne menyen får du listet alle team og tilgangsgrupper du er med i. Listen vises på formen *\<daplateam\>-\<tilgangsgruppe\>*.

@fig-datadoc-config viser tilfellet der det er valgt å representere tilgangsgruppen **developers** i teamet **Dapla Felles**, derav *dapla-felles-developers*. Dette er standardvalget. 

![Data-menyen i tjenestekonfigurasjonen for Datadoc editor.](../images/datadoc-config.png){fig-alt="Slik ser config for datadoc ut" width="100%" #fig-datadoc-config}

Datadoc editor støtter for øyeblikket ikke kildedata selv om man kan velge begrunnelse og tilgangvarighet fra konfigurasjons fanen.

### Tjeneste

Under menyen **Tjeneste** kan man velge versjon av tjenesten. Det vil være svært sjelden at brukere trenger å endre på noe her. Som standard åpnes alltid siste versjon av tjenesten.

## Datatilgang

Når man starter en Datadoc-editor tjeneste må man på forhånd velge hvilket team og tilgangsgruppe man skal representere, som [forklart i forrige del](./datadoc.qmd#dapla).

::: {.callout-warning}
## data-admins ikke tilgjengelig enda

Det er ikke mulig å velge andre tilgangsgrupper enn **developers** for øyeblikket. Av den grunn kan man ikke bruke Datadoc editor til å dokumentere kildedata enda. 
:::



## Funksjonalitet

### Åpne datasett

Før man kan benytte Datadoc editor, må man åpne et Datasett. Det gjøres enkelt ved å lime inn stien til datasettet i _Filsti_ tekstboksen (Punkt 1 i @fig-aapne-datasett) og trykke på _Åpne fil_ knappen (Punkt 2 i @fig-aapne-datasett).

Datadoc editor benytter brukerens innloggingsopplysninger for å aksessere data. Det betyr at man i utgangspunktet har tilgang til de samme filene som ellers på Dapla.

::: {.callout-warning}
Man **må** inkludere `gs://` på begynnelsen av stien når man jobber med et datasett i en bøtte.
:::

::: {.callout-note}
Man kan finne filstien gjennom [Google konsollet](./gcc.qmd#filutforsker) eller ved å [benytte Dapla toolbelt](./jobbe-med-data.qmd#liste-ut-innhold-i-mappe)
:::

![Input-feltet for å oppgi filsti i Datadoc editor.](../images/datadoc-open-dataset.png){fig-alt="Slik åpnes et datasett i Datadoc editor." width="100%" #fig-aapne-datasett}

#### Vellykket åpning

Etter at man har trykket på _Åpne fil_ knappen bør man se meldingen vist i @fig-aapne-datasett-suksess

![Meldingen at det var velykket å åpne datasettet.](../images/datadoc-aapne-datasett-suksess.png){fig-alt="Figur som viser meldingen at det var velykket åpning av datasettet." fig-align="left" width="30%" #fig-aapne-datasett-suksess}

#### Vellykket åpning med advarsel

Hvis man åpner et datasett som ikke følger navnestandarden, vil det komme en advarsel (@fig-aapne-datasett-advarsel). Det er fortsatt fullt mulig å bruke Datadoc editor for å dokumentere datasettet, men ikke like mye metadata kan utledes automatisk (TODO: lenke til seksjonen om utledning).

::: {.callout-note}
Dette kan være en fin anledning til å justere på navngivning og strukturen i teamets bøtter slik at alt følger [navnestandarden](./navnestandard.html). Det er en lenke til navnestandarden i meldingen.
:::

![Meldingen at datasettet ikke følger navnestandarden.](../images/datadoc_warning.png){fig-alt="Figur som viser meldingen at datasettet ikke følger navnestandarden." fig-align="left" width="40%" #fig-aapne-datasett-advarsel}

#### Feil ved åpning

Hvis Datadoc editor ikke klarer å åpne datasettet vises en rød error melding (@fig-aapne-datasett-feil). Som oftest forårsakes dette av at filen ikke finnes (skrivefeil) eller fordi man ikke har tilgang til filen.

![Meldingen at det var en feil ved åpning av datasettet.](../images/datadoc-aapne-datasett-feil.png){fig-alt="Figur som viser meldingen at det var en feil ved åpning av datasettet." fig-align="left" width="40%" #fig-aapne-datasett-feil}

#### Åpne et datasett når metadatadokument eksisterer

Hvis et metadatadokument eksisterer, er det denne informasjonen som lastes inn. Det utledes ingenting fra datasettet.

### Utledet informasjon

Informasjon som kan utledes vil bli fylt inn når du åpner datasettet. Informasjonen hentes enten fra filstien eller settes inn som en default verdi (*). Det er mulig å korrigere informasjonen i ettertid.  Følgende felter blir forsøkt utledet:

**Datasett:**

- Verdivurdering
- Status (*)
- Datatilstand
- Versjon
- Statistikkområde
- Inneholder data f.o.m.
- Inneholder data t.o.m.
- Geografisk dekningsområde (*)

**Variabler:**

- Kortnavn
- Datatype

### Dokumentere datasett-metadata

Dokumentasjon av datasettet som helthet gjøres i datasettfanen i Datadoc editor.

Alle felter har en ordforklaring
![Forklaring til feltet](../images/datadoc_ordforklaring.png){fig-alt="Trykk på denne for å få beskrivelse av feltet." fig-align="left" width="3%" #fig-ordforklaring}
du kan trykke på. Her vil du få en kort forklaring til hva som skal stå i feltet.

Flere felter har verdilister hvor mange er hentet fra KLASS, mens noen er fritekstfelter. For noen av fritekstfeltene gjøres det en sjekk av innholdet og du vil få en feilmelding hvis kriteriene ikke er oppfylt.

#### Obligatorisk

Alt som står under obligatorisk må fylles inn.

#### Anbefalt

Anbefalte felter er frivillig å fylle ut.

#### Maskingenerert

Feltene her genereres automatisk og kan ikke redigeres. De er kun med til informasjon.

### Dokumentere variabelforekomst-metadata

Dokumentasjon av variabelforekomster for et datasett kan gjøres i variabelfanen i Datadoc editor.
Her vil man se en liste av alle kortnavnene til variabelforekomstene i datasettet.
Ved å trykke seg inn på et av kortnavnene kan man dokumentere de obligatoriske og anbefalte feltene for en variabelforekomst.

#### Arv mellom datasett og variabelforekomst fanen

For å forenkle dokumentasjonen av variabelforekomster vil noen felt arve verdiene som blir satt i datasettfanen.
Dette gjelder følgende felter:

- Datakilde
- Populasjon
- Temporalitetstype
- Inneholder data f.o.m
- Inneholder data t.o.m

Det er mulig å redigere vediene i variabelforekomst fanen etter en verdi er satt i datasettfanen.
Hvis disse feltene blir endret i datasettfanen senere, vil de alltid overskrive det som er satt i variabelforekomst fanen.

#### Søk i variabelforekomster

Det er mulig å søke gjennom variabelforekomstene sine kortnavn. Dette filtrerer på listen over variabelforekomster.

![Søk gjennom kortnavn til variabelforekomster](../images/dapla-metadata-datadoc-search.png){fig-alt="Figur som viser søk på variabelforekomster" fig-align="left" #fig-variable-search}

### Lagre metadata

::: {.callout-warning}
## Viktig informasjon

**Datadoc editor mellomlagrer ikke utfylt metadata.**

Pass på å lagre metadataene ofte ved å trykke lagre og legg merke til om du får en bekreftelse på at metadataene er lagret.
:::

#### Ved lagring

Når du trykker _Lagre metadata_ knappen vil du få en bekreftelse på vellykket lagring.
![Lagre Datadoc editor](../images/dapla-metadata-datadoc-lagre.png){alt="Skjermbilde av tilbakemeldinger ved lagring av metadata på Datadoc editor"}

Hvis ikke alle obligatoriske felt er utfylt vil du få opp en advarsel for datasett og variabelforekomstene.
Advarselen for datasett viser en liste over hvilke felt som mangler. For variabelforekomster vises både variabelens kortnavn og manglende felt.

Når du fyller ut de manglende obligatoriske feltene må du lagre på nytt og advarslene vil forsvinne når alle obligatoriske felt er fylt ut.

Ved lagring gjøres det også en sjekk på om variabel kortnavene avviker for navnestandarden for variabelnavn. 
Om det finnes avvik vil disse kortnavene vises i en gul advarsel boks. 
Navnestandarden for variabelkortnavn er som følger:

- Alfanumerisk begrenset til a-z (kun små bokstaver)
- 0-9
- _ (understrek).

#### Metadata filen

Når du trykker på _Lagre metadata_ knappen i Datadoc editor skrives alle metadata til en fil i samme mappe (katalog) som datafilen. Dette er en JSON-fil med nesten samme navn som datafilen. Navnekonvensjonen for metadatafilen er

`<navn på datasettfilen uten endelse>__DOC.json`

Eksempelvis vil Datadoc lagre metadata i filen `skattedata_p2022_v1__DOC.json` hvis datafilen har navnet `skattedata_p2022_v1.parquet`.

Fordelen med å benytte en JSON-fil til å lagre metadata er at denne filen kan kopieres og flyttes like enkelt som selve datafilen. JSON-filer er strukturerte tekstfiler som kan leses av både maskiner (Python/R) og av mennesker (åpnes i en tekst-editor).

Se et [eksempel på JSON metadata-fil](https://github.com/statisticsnorway/datadoc/blob/master/tests/resources/klargjorte_data/person_testdata_p2021-12-31_p2021-12-31_v1__DOC.json) lagret av DataDoc.

### Modifisere metadata

Ønsker du å endre eller legge til metadata, åpner du et datasett slik som beskrevet i [Åpne et datasett](./datadoc.qmd#åpne-et-datasett).
Da vil innholdet fra metadata-filen leses inn i Datadoc editor og kan redigeres videre. Endringene blir lagret når man trykker _Lagre metadata_.

## Kildekode

Kildekoden til Datadoc editor er offentlig tilgjengelig på Github: <https://github.com/statisticsnorway/datadoc>
