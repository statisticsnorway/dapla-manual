---
title: "Spørsmål og svar for Dapla Lab"
toc-location: body
css: faq.css
---

### Hvor finner jeg dokumentasjonen til Dapla Lab tjenester der?

Her finner du [Dokumentasjonen for Dapla Lab](./statistikkere/dapla-lab.qmd). 

[Dokumentasjon for tjenestene](./statistikkere/jupyter.qmd) finner du i Dapla-manualen under Datatjenester/Dapla Lab tjenester.

### Hvorfor får jeg feilmelding i Dapla Lab etter å ha vært borte fra datamaskinen min en stund?

I de fleste tilfeller vil dette løses seg ved at laster inn siden på nytt eller *refresher* siden.

Grunnen til at det skjer er at Dapla Lab bare er tilgjengelig for de som er logget på SSBs nettverk. Hvis du forlater maskinen med Dapla Lab åpnet i nettleseren over lang tid, så kan det være at du har falt ut av SSBs nettverk og Dapla Lab ikke oppdager at du er logget inn igjen.

### Hva betyr det at tjenesten min er *suspendert*?

![](./images/dapla-lab-pause.png){style="max-width: 50%; float: right;" fig-alt="Tjenesteikon for Jupyter"}

At en tjeneste er suspendert betyr at tjenesten er satt på pause. I praksis vil det si at ressursene, f.eks. CPU og RAM, som tjenesten har reservert har blitt frigjort. Man kan starte tjenesten på nytt ved å trykke på *Play*-knappen i bildet til høyre, og man starter opp tjenesten på nytt med de samme ressursene. Alt som ble lagret i tjenestens lokale filsystem under `/home/onyxia/work/`blir også gjennopprettet, mens resten blir borte. Derfor bør alltid kode lagres under `work`-mappen.   

### Kan jeg jobbe med kildedata fra Dapla Lab? 

Nei. Team Skyinfrastruktur jobber fortsatt med å få på plass tilgang til kildedata fra Dapla Lab. Foreløpig kan man kun jobbe med tilgangene til gruppen **developers** i Dapla Lab, dvs. ikke tilgang til kildebøtta.

### Hvorfor kan jeg ikke jobbe med dataene til alle team jeg er med i fra tjenestene i Dapla Lab?

Mange ansatte i SSB er med i flere Dapla-team, og hvert av brukernes teammedlemskap gir ofte tilgang til data iht til formaålet for teamet. hver av teamene har tilgang til sine data og potensielt andres delt data. For å unngå for brede tilganger til data så innfører vi at en bruker må bestemme seg for hvilket team og tilgangsgruppe de skal representere før de starter arbeid med data i et programmeringsmiljø. Dette gjør at vi kan være sikker på at ingen kan koble data på tvers av team. 

### Hvordan jobber jeg med notebooks i VS Code? 

For å jobbe med notebooks i VS Code kan du gjøre følgende: 

1. Åpne en ny [Vscode-python](./statistikkere/vscode-python.qmd)
2. Åpne en terminal under **File/Terminal/New terminal**
3. Opprett et [ssb-project](./statistikkere/jobbe-med-kode.qmd#ssb-project) som vanlig under mappen `/home/onyxia/work/` ved å skrive `ssb-project create <prosjektnavn>`.
4. Gå inn i mappen med `cd <prosjektnavn>`
5. Installer ønskede pakker `poetry add pandas`, f.eks. Pandas. 
6. Velg prosjektmappen i filutforskeren ved å gå til **File/Open folder/** og åpne prosjektmappen i boksen som vises. 
7. Opprett en notebook-fil og åpne den. 
8. Øverst til høyre i Notebooken kan du trykke på **Select kernel** og utforskeren velger du **Python environments** og deretter Python-installasjonen som starter med **.venv**. 
9. Til slutt kan du teste at riktig Python-installasjon er valgt ved å importere pakken du akkurat installerte. 

Grunnen til at navnet på Jupyter-kernels ikke vises selv om den eksisterer, er en feil i hvor VS Code leter etter tilgjengelige kernels. Derfor må man inntill denne feilen er fikset må man derfor bruke `.venv`-installasjonen for å bruke pakkene i ditt ssb-project. 