{
  "hash": "8ab1cd6e79cd8794e9e1a45d11de1764",
  "result": {
    "markdown": "---\ntitle: Jobbe med kode\nfreeze: true\nexecute:\n    echo: false\n    include: true\n---\n\n::: {.cell execution_count=1}\n\n::: {.cell-output .cell-output-stdout}\n```\nSist endret: 2024-04-08 av Susie Jentoft\n```\n:::\n:::\n\n\nPå Dapla jobber vi med utvikling av Python- og R-kode i et Jupyter-miljø. For de som ønsker det, er det mulig å enkelt åpne en notebook med en av våre forhåndskonfigurerte kernels^[En kernel refererer til en Python- eller R-installasjon som er optimalisert for bruk med Jupyterlab Notebooks.]. Man kan umiddelbart begynne å skrive kode og deretter lagre den i det lokale filsystemet. Dette er ideelt for enkel datautforskning eller for pedagogiske formål.\n\nNår koden skal settes i produksjon, er det essensielt å ta hensyn til følgende:\n\n- Resultater bør være reproduserbare.\n- Koden må kunne deles med andre.\n- Koden bør være organisert slik at den er gjenkjennelig for kollegaer.\n\nFor å lette etterlevelsen av beste praksis for kodeutvikling på Dapla, har vi utviklet et verktøy kalt ssb-project. Dette er et CLI-verktøy^[CLI = Command-Line-Interface, som betyr et program designet for bruk i terminalen med kommandoer.] som enkelt lar deg opprette et prosjekt med en standard mappestruktur, et virtuelt miljø og integrasjon med Git for versjonshåndtering. Som en bonus kan det også opprette et GitHub-repositorium for deg ved behov.\n\nI dette kapitlet vil vi veilede deg gjennom bruken av ssb-project. Du vil lære å opprette et nytt prosjekt, installere pakker, håndtere versjoner med Git, bygge et eksisterende prosjekt og vedlikeholde prosjektet over tid.\n\n::: {.callout-note}\n# SSB-project støtter ikke R enda\nPer nå støtter SSB-project kun prosjekter skrevet i Python. Dette skyldes begrensninger ved det populære virtuelle miljø-verktøyet for R, [renv](https://rstudio.github.io/renv/index.html). Mens renv effektivt håndterer versjoner av R-pakker, har det ikke kapasitet til å ta vare på spesifikke R-installasjonsversjoner. Dette kan potensielt gjøre det mer utfordrende å reprodusere tidligere publiserte resultater ved bruk av ssb-project. Vi arbeider mot en løsning for å inkludere støtte for R i fremtiden.\n:::\n\n# SSB-project\n\nSSB-project er et verktøy som hjelper deg med følgende:\n\n- versjonshåndtere kode med **Git**\n- opprette et **GitHub**-repo\n- opprette et **virtuelt miljø** som husker hvilke versjoner av pakker og programmeringsspråk du brukte\n- opprette en **Jupyter kernel** som kan brukes i Jupyterlab\n- konfigurere prosjektet til å passe med enten prodsonen eller Dapla.\n\nVi mener at **ssb-project** er et naturlig sted å starte når man skal bygge opp koden i Python eller R. Det gjelder både på bakken og på sky. I denne delen av kapitlet forklarer vi deg hvordan du kan ta i bruk **ssb-project**.\n\nKort fortalt kan du kjøre denne kommandoen i en terminal:\n\n```{.bash filename=\"terminal\"}\nssb-project create stat-testprod\n```\n\nDa vil få en mappe som heter **stat-testprod** med følgende innhold:\n\n1. **Standard mappestruktur**\nEn standard mappestruktur gjør det lettere å dele og samarbeide om kode, som igjen reduserer sårbarheten knyttet til at få personer kjenner koden.\n2. **Virtuelt miljø**\nVirtuelle miljøer isolerer og lagrer informasjon knyttet til kode. For eksempel hvilken versjon av Python du bruker og tilhørende pakkeversjoner. Det er viktig for at publiserte tall skal være reproduserbare. Verktøyet for å lage virtuelt miljø er [Poetry](https://python-poetry.org/docs/).\n3. **Versjonshåndtering med Git**\nInitierer versjonshåndtering med [Git](https://git-scm.com/) og legger til SSBs anbefalte *.gitignore* og *.gitattributes*. Det sikrer at du ikke versjonhåndterer filer/informasjon som ikke skal versjonshåndteres.\n\nI tillegg lar **ssb-project** deg opprette et GitHub-repo hvis du ønsker. Hvis du velger å la **ssb-project** opprette et GitHub-repo for deg, så vil det også sette opp SSBs anbefalte GitHub-oppsett. Det er viktig for at du skal kunne dele koden din med andre i SSB på en sikker måte.\n\n:::{.callout-note}\nDokumentasjonen for `ssb-project` finnes her: <https://statisticsnorway.github.io/ssb-project-cli/>.\nDet oppdateres hver gang en ny versjon av `ssb-project` slippes.\n:::\n\n## Forberedelser\n\nFør du kan ta i bruk **ssb-project** så er det et par ting som må være på plass:\n\n1. Du må ha konfigurert Git etter SSB sin standard ([les mer om hvordan her](git-og-github.qmd#oppsett-av-git)).\n2. Hvis du ønsker at **ssb-project** også skal opprette et GitHub-repo for deg må du også følgende være på plass:\n    a. Du må ha en **GitHub-bruker** ([les hvordan her](git-og-github.qmd#opprett-github-bruker))\n    b. Skru på **2-faktor autentifisering** for GitHub-brukeren din ([les hvordan her](git-og-github.qmd#sec-tofaktor))\n    c. Være koblet mot SSBs organisasjon [statisticsnorway](https://github.com/statisticsnorway) på GitHub ([les hvordan her](git-og-github.qmd#koble-deg-til-ssb))\n    d. Opprette **Personal Access Token (PAT)** og godkjenne det for bruk mot **statisticsnorway** ([les hvordan her](git-og-github.qmd#personal-access-token-pat))\n\nDet er også å anbefale at du [lagrer PAT lokalt](git-og-github.qmd#lagre-pat) slik at du ikke trenger å forholde deg til det når jobber med Git og GitHub. Hvis du har alt dette på plass så kan du bare fortsette å følge de neste kapitlene.\n\n## Opprett ssb-project\n\n::: {.callout-warning appearance=\"simple\"}\nHar du Github bruker? Noe funksjonalitet i `ssb-project` krever det. Finn ut hvordan ved å lese [ forrige kapittel](./jobbe-med-kode.qmd#forberedelser).\n:::\n\n**ssb-project** lar deg opprette en prosjekt-mappe med og uten GitHub-repo. La oss ta for oss hver av alternativene.\n\n### Uten GitHub-repo\n\nFor å opprette et nytt **ssb-project** uten GitHub-repo gjør du følgende:\n\n1. Åpne en terminal. De fleste vil gjøre dette i Jupyterlab på bakke eller sky og da kan de bare trykke på det blå ➕-tegnet i Jupyterlab og velge **Terminal**.\n\n2. Før vi kjører programmet må vi være obs på at **ssb-project** vil opprette en ny mappe der vi står. Gå derfor til den mappen du ønsker å ha den nye prosjektmappen. For å opprette et prosjekt som heter **stat-testprod** så skriver du følgende i terminalen:\n\n```{.bash filename=\"terminal\"}\nssb-project create stat-testprod\n```\n\n::: {.grid}\n\n::: {.g-col-8}\nHvis du stod i hjemmemappen din på når du skrev inn kommandoen over i terminalen, så har du fått mappestrukturen som vises i @fig-ssb-proj-folder. ^[Filer og mapper som starter med punktum er skjulte med mindre man ber om å se dem. I Jupyterlab kan disse vises i filutforskeren ved å velge **View** fra menylinjen, og deretter velge **Show hidden files**. I en terminal skriver man `ls -a` for å se de.]. Den inneholder følgende :\n\n- **.git**-mappe som blir opprettet for å versjonshåndtere med Git.\n- **src**-mappe som skal inneholde all koden som utgjør produksjonsløpet.\n- **tests**-mappe som inneholder tester du skriver for koden din.\n- **LICENCE**-fil som skal benyttes for public-repos i SSB.\n- **poetry.lock**-fil som inneholder alle versjoner av Python-pakker som blir brukt.\n- **pyproject.toml**-fil som inneholder informasjon om prosjektet og hvilke pakker som blir brukt.\n- **README.md**-fil som brukes for tekstlig innhold på GitHub-siden for prosjektet.\n\n\n:::\n\n::: {.g-col-4}\n![Mappen som ble opprettet av ssb-project.](../images/ssbproject_folders.png){fig-alt=\"Bilde av filutforskeren i Jupyterlab med en mappe laget av ssb-project\" #fig-ssb-proj-folder}\n\n:::\n\n:::\n\n### Med Github-repo\n\nOver så opprettet vi et **ssb-project** uten å opprette et GitHub-repo. Hvis du ønsker å opprette et GitHub-repo også må du endre kommandoen over til:\n\n```{.bash filename=\"terminal\"}\nssb-project create stat-testprod --github --github-token='blablabla'\n```\n\nKommandoen over oppretter en mappestruktur slik vi så tidligere, men også et ssb-project som heter **stat-testprod** med et GitHub-repo med samme navn. Som du ser så må vi da sende med opsjonen `--github` og PAT med opsjonen `--github-token='blablabla'`. Repoet i GitHub ser da ut som i @fig-ssb-proj-github. Hvis du ønsker å slippe måtte forholde deg til PAT hver gang interagerer med GitHub, kan du følge [denne beskrivelsen](./git-og-github.html#personal-access-token-(pat)) for å lagre den lokalt. Da kan droppe `--github-token='blablabla'` fra kommandoen over.\n\n![GitHub-repo som er opprettet av ssb-project](../images/ssbproject_github.png){fig-alt=\"Bilde av et GitHub-repo som ble opprettet av ssb-project\" #fig-ssb-proj-github}\n\n::: {.callout-warning appearance=\"simple\"}\nNår du har opprettet et nytt ssb-project, eller bygget et eksisterende prosjekt, så kan det ta rundt 30 sekunder før kernelen viser seg i Jupterlab-launcher. Vær tålmodig!\n:::\n\n## Installere pakker\n\nNår du har opprettet et **ssb-project** så kan du installere de python-pakkene du trenger [fra PyPI](https://pypi.org/). Men før du installerer en pakke bør gjøre følgende for å sikre deg at du ikke installerer en pakke med skadelig kode:\n\n1. Søk opp pakken på [PyPI](https://pypi.org/). \n\n2. Sjekk om pakken er et populært/velkjent prosjekt ved å besøke repoet der koden ligger. Antall *Stars* og *Forks* på gitHub er en grei indikasjon på dette.\n\n3. Hvis du er i tvil om pakken er trygg å installere, så kan du spørre kollegaer om de har erfaring med den, eller spørre på en egnet Yammer-kanal i SSB.\n\n4. Hvis du fortsatt ønsker å installere pakken så anbefaler vi å *copy-paste* navnet fra PyPi, ikke skrive det inn manuelt når du installerer.  \n\nSelve installeringen av pakken gjøres enkelt på følgende måte:\n\n1. Åpne en terminal i Jupyterlab.\n2. Gå inn i prosjektmappen din ved å skrive:\n\n```{.bash filename=\"terminal\"}\ncd <sti til prosjektmappe>\n```\n\n3. Lag en *branch*/utviklingsbranch som f.eks. heter **install-pandas**:\n\n```{.bash filename=\"terminal\"}\ngit checkout -b install-pandas\n```\n\n4. Installer, f.eks. **Pandas**, ved å skrive følgende:\n\n```{.bash filename=\"terminal\"}\npoetry add pandas\n```\n\n![Installasjon av Pandas med ssb-project](../images/jupyterlab_terminal_install.png){fig-alt=\"Bilde av et GitHub-repo som ble opprettet av ssb-project\" #fig-ssb-proj-install}\n\n@fig-ssb-proj-install viser hvordan dette vil se ut i en Jupyterlab-terminal. Kommandoen for å installere noe er `poetry add` etterfulgt av pakkenavnet. Vi ser også at den automatisk legger til Pandas-versjonen i filen **poetry.lock**. \n\nDu kan også spesifisere en konkret versjon av pakken som skal installeres med følgende kommando:\n\n```{.bash filename=\"terminal\"}\npoetry add pandas@1.2.3\n```\n\n### Avinstallere pakker\n\nOfte eksperimenterer man med nye pakker, og alle blir ikke med videre i produksjonskoden. Det er god praksis å fjerne pakker som ikke brukes, blant annet for å unngå at de blir en sikkerhetsrisiko. Det gjør du enkelt ved å skrive følgende i terminalen:\n\n```{.bash filename=\"terminal\"}\npoetry remove pandas\n```\n\n### Oppdatere pakker\n\nHvis det kommer en ny versjon av en pakke du bruker, så kan du oppdatere den med følgende kommando:\n\n```{.bash filename=\"terminal\"}\npoetry update pandas\n```\n\nhvis du kjører `poetry update` uten noe pakkenavn, så vil alle pakkene dine oppdateres til siste versjon, med mindre du har spesifisert versjonsbegrensninger i **pyproject.toml**-filen.\n\n### Undersøk avhengigheter\n\nHvis du lurer på hvilke pakker som har hvilke avhengigheter, så kan du lett liste ut dette i terminalen med følgende kommando:\n\n```{.bash filename=\"terminal\"}\npoetry show --tree\n```\n\nDet vil gi en grafisk fremstilling av avhengighetene som vist i @fig-ssb-proj-tree.\n\n![Visning av pakke-avhengigheter i ssb-project](../images/poetry-tree-cmd.png){fig-alt=\"Bilde av en print i terminalen av avhengighetene mellom pakker i et ssb-project.\" #fig-ssb-proj-tree}\n\n## Push til GitHub\n\nNår du nå har installert en pakke så har filen **poetry.lock** endret seg. For at dine samarbeidspartnere skal få tilgang til denne endringen i et SSB-project, så må du pushe en ny versjon av poetry.lock-filen opp Github, og kollegaene må pulle ned og [bygge prosjektet på nytt](./jobbe-med-kode.html#bygg-eksisterende-ssb-project). Du kan gjøre dette på følgende måte etter at du har installert en ny pakke:\n\n1. Vi kan *stage* alle endringer med følgende kommando i terminalen når vi står i prosjektmappen:\n\n```{.bash filename=\"terminal\"}\ngit add -A\n```\n\n2. Deretter *commit*e en endring, dvs. ta et stillbilde av koden i dette øyeblikket, ved å skrive følgende:\n\n```{.bash filename=\"terminal\"}\ngit commit -m \"Installert pandas\"\n```\n\n3. Push det opp til GitHub^[Å pushe til GitHub uten å sende ved *Personal Access Token* fordrer at du har lagret det lokalt så Git kan finne det. [Her et eksempel på hvordan det kan gjøres](git-og-github.qmd#lagre-pat).]. Anta at vi gjorde dette i *branchen* *install-pandas* som ble opprettet tidligere. Da kan vi skrive følgende    :\n\n```{.bash filename=\"terminal\"}\ngit push --set-upstream origin install-pandas\n```\n\nDeretter kan kollegaene dine pulle ned endringene og bygge prosjektet på nytt. Vi forklarer hvordan man kan bygge prosjektet på nytt senere i kapitlet.\n\n## Dependabot\n\nNår man installerer pakker så vil det etter hvert utvikle seg et sett av potensielt kompliserte avhengigheter mellom disse pakkene. Dette skyldes at en pakke kan benytte seg av funksjonalitet i andre pakker, som igjen benytter seg av funksjonalitet i andre pakker, osv.. Hvis noen finner en sikkerhetssårbarhet i en pakke så kan det fikses ved at en ny versjon av den pakken slippes, som igjen kan få konsekvenser for pakker som er avhengig av denne.\n\nI SSB er det tilrettelagt for at alle som versjonshåndterer koden sin på GitHub kan skanne pakkene sine for sårbarheter og nye versjoner av pakker med Dependabot. Dependabot hjelper oss med å finne og fikse sårbarheter og gamle pakkeversjoner. Dette er spesielt viktig når man installerer sine egne pakker.\n\nDependabot sjekker med jevne mellomrom om det finnes oppdateringer i pakkene som er listet i din **pyproject.toml-fil**, og den tilhørende **poetry.lock**. Hvis det finnes oppdateringer så vil den lage en *pull request* som du kan godkjenne. Når du godkjenner den så vil den oppdatere poetry.lock-filen og lage en ny *commit* som du kan *pushe* til GitHub. Dependabot gir også en sikkerhetsvarslinger hvis det finnes kjente sårbarheter i pakkene du bruker.\n\nDet er anbefalt at alle som installerer sine egne pakker i SSB skrur på Dependabot i sine GitHub-repoer.\n\n### Aktivere Dependabot\n\nDu kan aktivere Dependabot ved å gi inn i GitHub-repoet ditt og gjøre følgende:\n\n-   Gå inn repoet\n-   Trykk på **Settings** for det repoet som vist på @fig-github-repo-settings-button.\n\n![Åpne *Settings* for et GitHub-repo.](../images/github_repo_settings_button.png){#fig-github-repo-settings-button fig-alt=\"Bilde av knappen man trykker på for å komme inn i repo-settings\"}\n\n-   I menyen til venstre velger du **Code security and analysis**\n\n-   Under seksjonen **Dependabot** velger **Enable** på minst **Dependabot alerts** og **Dependabot security updates**, slik som vist i @fig-github-dependabot.\n\n![Skru på Dependabot i GitHub.](../images/github_dependabot.png){#fig-github-dependabot fig-alt=\"Bilde som indikerer hvor man skrur på Dependabot i GitHub\"}\n\nNår du har gjort dette vil GitHub varsle deg hvis det finnes en kjent sårbarhet i pakkene som benyttes.\n\n### Oppdatere pakker\n\nHvis en av pakkene du bruker kommer med en oppdatering, så vil Dependabot lage en *pull request* (PR) i GitHub som du kan godkjenne. Dependabot sjekker også om oppdateringen er i konflikt med andre pakker du bruker. Hvis det er tilfellet så vil den lage en *pull request* som oppdaterer alle pakkene som er i konflikt.\n\nHvis en av pakkene du bruker har en kjent sikkerhetssårbarhet, så vil Dependabot varsle deg om dette under **Security**-fanen i GitHub-repoet ditt. Hvis du trykker på **View Dependabot alerts** så vil du få en oversikt over alle sårbarhetene som er funnet, og hvilken alvorlighetsgrad den har. Hvis du trykker på en av sårbarhetene så vil du få mer informasjon om den, og du kan trykke på **Create pull request** for å oppdatere pakken.\n\nSom nevnt over kan du enkelt oppdatere pakker fra GitHub ved hjelp av Dependabot. Men det finnes tilfeller der du vil teste om en oppdatering gjør at deler av koden din ikke fungerer lenger. Anta at du bruker en Python-pakken **Pandas** i koden din, og at du får en *pull request* fra Dependabot om å oppdatere den fra versjon 1.5 til 2.0. Hvis du ønsker å teste om koden din fortsatt fungerer med den nye versjonen av **Pandas**, så kan du gjøre dette i Jupyterlab ved å følge ved å lage en branch som f.eks. heter **update-pandas**. Deretter kan du installere den nye versjonen av **Pandas** med følgende kommando fra terminalen:\n\n```{.bash filename=\"terminal\"}\npoetry update pandas@2.0\n```\n\nHvis du nå kjører koden din kan du teste om den fortsatt fungerer som forventet. Gjør den ikke det kan du tilpasse koden din og pushe endringene til Github. Deretter kan du godkjenne *pull requesten* fra Dependabot og merge den. Etter dette kan du slette den PR-en som Dependabot lagde for deg. \n\n\n\n## Bygg eksisterende ssb-project\n\nNår vi skal samarbeide med andre om kode så gjør vi dette via **GitHub**. Når du *pusher* koden din til GitHub, så kan samarbeidspartnere *pulle* ned koden og jobbe videre med den. Men når de henter ned koden så vil de bare hente ned selve koden, ikke pakker og Python-versjonen som ble brukt. De må installere alt som du hadde installert. I tillegg trenger de en kernel hvis de skal jobbe i Jupyterlab. **ssb-project** gjør det svært enkelt å bygge opp det du trenger, siden det virtuelle miljøet har all informasjon om hva som trengs.\n\nFor at samarbeidspartneren din skal kunne bygge miljøet på nytt, må de ha gjort en minimal konfigurering av Git. [Les mer om hvordan](git-og-github.qmd#oppsett-av-git) du frem for å gjøre dette her.\n\n\nFor å bygge opp et eksisterende miljø gjør du følgende:\n\n1. Først må du kopiere prosjektet ned lokalt, eller *klone* repoet med git-terminologi\n\n```{.bash filename=\"terminal\"}\ngit clone https://github.com/statisticsnorway/<prosjektnavn>\n```\n\n2. Gå inn i mappen du klonet\n\n```{.bash filename=\"terminal\"}\ncd <prosjektnavn>\n```\n\n3. Skape et virtuelt miljø og installere en tilsvarende Jupyter kernel med\n\n```{.bash filename=\"terminal\"}\nssb-project build\n```\n\n## Slette ssb-project\n\nDet vil være tilfeller hvor man ønsker å slette et ssb-project, enten fordi man ikke trenger koden lenger eller fordi man bare testet litt.\n\n### Lokalt\n\nHvis man jobber med flere prosjekter så kan det fort bli mange Jupyter kerneler hengende igjen. Derfor er det også mulighet å kjøre\n\n```{.bash filename=\"terminal\"}\nssb-project clean stat-testprod\n```\n\nsom sletter Jupyter-kernelen og de installerte pakkene i prosjektet. Hvis du også ønsker å slette selve mappen med kode må du gjøre det manuelt^[Dette kan også gjøres ved å høyreklikke på mappen i Jupyterlab sin filutforsker og velge **Delete**.]:\n\n```{.bash filename=\"terminal\"}\nrm -rf ~/stat-testprod/\n```\n\nProsjektmappen over lå direkte i hjemmemappen min og hjemmemappen på Linux kan alltid referes til med et tilda-tegn **~**.\n\n### Arkiver GitHub-repo\n\nGitHub-repoer som er opprettet under SSB sin organinasjons [statisticsnorway]() på GitHub kan ikke slettes, bare arkiveres. Grunnen er at hvis man oppdager en sårbarhet senere så er det viktig å kunne se repoet for å forstå hva som har skjedd.\n\nHvis du ikke trenger et GitHub-repo lenger kan man **arkivere repoet**. Det gjør du på følgende måte:\n\n1. Gi inn i repoet **Settings** slik som vist med rød pil i @fig-github-repo-settings.\n\n![Settings for repoet.](../images/github_repo_settings.png){fig-alt=\"Bilde som viser hvor Settings til et spesifikt repo\" #fig-github-repo-settings}\n\n2. Under **General** scroller du deg ned til delen som heter **Danger Zone** og velger **Archive this repository**, slik som vist på @fig-github-repo-settings-archive.\n\n![Arkivering av et repo.](../images/github_repo_settings_archive.png){fig-alt=\"Bilde som viser hvordan man arkiverer et repo.\" #fig-github-repo-settings-archive}\n\n3. I dialogboksen som dukker opp fyller du inn reponavnet som beskrevet og trykker på **I understand the consequences, archive this repository**.\n\nNår det er gjort så er repoet lesbart, men man kan ikke jobbe med det. Men som vi ser av @#fig-github-repo-settings-archive-warning kan man omgjøre arkiveringen senere hvis det skulle være ønskelig.\n\n## Spark i ssb-project\n\nFor å kunne bruke [Spark](./spark.html) i et **ssb-project** må man først installere [pyspark](https://spark.apache.org/docs/latest/api/python/index.html). Det gjør du ved å skrive følgende i en terminal:\n\n```{.bash filename=\"terminal\"}\npoetry add pyspark==$(pip show pyspark | grep Version | egrep -o \"([0-9]{1,}\\.)+[0-9]{1,}\") --no-dev\n```\n\nHer installerer du samme versjon av pyspark som på Jupyterlab. \n\nVidere kan vi konfigurere Spark til å enten kjøre på lokal maskin eller på flere maskiner (såkalte *clusters*). Under beskriver vi begge variantene.\n\n### Lokal maskin\n\nOppsettet for Pyspark på lokal maskin er det enkleste å sette opp siden Pyspark vil ha direkte tilgang til det lokale filsystemet. Man kan bruke miljøvariabelen `PYSPARK_PYTHON` til å peke på det virtuelle miljøet, og dermed vil Pyspark også ha tilgang til alle pakkene som er installert der. I en notebook vil dette kunne settes opp slik:\n\n```{.python filename=\"notebook\"}\nimport os\nimport subprocess\n\n# Finner filstien til det virtuelle miljøet\npython_path = subprocess.run(['poetry', 'run', 'which', 'python'],\n                             capture_output=True, text=True).stdout.rstrip('\\n')\n\nos.environ[\"PYSPARK_PYTHON\"] = python_path\nos.environ[\"PYSPARK_SUBMIT_ARGS\"] = os.environ[\"PYSPARK_LOCAL_SUBMIT_ARGS\"]\n``` \n\nNår du oppretter en Notebook og bruker den kernelen du har laget så må du alltid ha denne på toppen av notebooken. Det initialiserer Spark slik at det kan brukes i notebooken.\n\n```{.python filename=\"notebook\"}\n%run /usr/local/share/jupyter/kernels/pyspark_local/init.py\n``` \n\nDette scriptet vil sette et `spark` objekt som brukes for å kalle API'et til pyspark.\n\n### Cluster\n\nHvis man vil kjøre Pyspark i et cluster (dvs. på flere maskiner) så vil databehandlingen foregå på andre maskiner som ikke har tilgang til det lokale filsystemet. Man må dermed lage en \"pakke\" av det virtuelle miljøet på lokal maskin og tilgjengeliggjøre dette for alle maskinene i clusteret. For å lage en slik \"pakke\" kan man bruke et bibliotek som heter `venv-pack`. Dette kan kjøres fra et terminalvindu slik:\n\n```{.bash filename=\"terminal\"} \nvenv-pack -p .venv -o pyspark_venv.tar.gz\n``` \n\nMerk at kommandoen over må kjøres fra rot-mappen i prosjektet ditt. Her er `pyspark_venv.tar.gz` et tilfeldig valgt filnavn, men dette filnavnet skal brukes videre i notebooken.\n\n```{.python filename=\"notebook\"}\nimport os\nimport subprocess\n\n# Miljøvariabel som peker på en utpakket versjon av det virtuelle miljøet\nos.environ[\"PYSPARK_PYTHON\"] = \"./environment/bin/python\"\n\n# Legg til et flagg, --archives, som peker på \"pakken\" med det virtuelle miljøet\nconf = os.environ[\"PYSPARK_K8S_SUBMIT_ARGS\"].split(' ')\nlast_index = conf.index('pyspark-shell')\nconf[last_index:last_index] = ['--archives', 'pyspark_venv.tar.gz#environment']\nos.environ[\"PYSPARK_SUBMIT_ARGS\"] = ' '.join(conf)\n``` \n\nNår du oppretter en Notebook og bruker den kernelen du har laget så må du alltid ha denne på toppen av notebooken. Det initialiserer Spark slik at det kan brukes i notebooken.\n\n```{.python filename=\"notebook\"}\n%run /usr/local/share/jupyter/kernels/pyspark_k8s/init.py\n``` \n\nDette scriptet vil sette et `spark` objekt som brukes for å kalle API'et til pyspark.\n\n## Tips og triks\n\nI denne delen av kapitlet vil vi gi deg noen tips og triks som kan være nyttige når du jobber med **ssb-project**.\n\n### Poetry\n\n**ssb-project** bruker [Poetry](https://python-poetry.org/docs/) for å håndtere virtuelle miljøer. Poetry er et verktøy som gjør det enkelt å installere pakker og håndtere versjoner av disse. Det er også Poetry som håndterer Jupyter-kernelen for deg. \n\nHvis du etterlyser funksjonalitet i et ssb-project så kan det være nyttig å lese dokumentasjonen til Poetry for å se om det er mulig å få til det du ønsker.\n\n### Full disk på Dapla\n\n[Det \"lokale\" filsystemet](./hva-er-botter.qmd#lokalt-filsystem-på-dapla) på Dapla har kun **10GB** diskplass. Har du mange virtuelle miljøer på denne disken kan det fort bli fullt, siden alle pakker blir installert her. Vanligvis er det 2 grunner til at disken blir full:\n\n1. **For mange virtuelle miljøer (ssb-projects) lagret lokalt.**  \nDette vil ofte kunne løses ved å [slette virtuelle miljøer](./jobbe-med-kode.qmd#slette-ssb-project) som ikke lenger er i bruk. Hvis du har 5 virtuelle miljøer som hver bruker 1GB, og du kun jobber på en av de nå, så vil du frigjøre 40% av disken ved å slette 4 av dem. Husk at det permanente lagringsstedet for kode er på GitHub, og du kan alltid klone ned et prosjekt senere og bygge det hvis det trengs.\n\n2. **`/home/jovyan/.cache/` har blitt for stort.**  \nDette er en mappe som brukes av applikasjoner til å lagre midlertidig data slik at de kan kjøre raskere. Denne kan bli ganske stor etter hvert. Ofte kan man frigjøre flere GB ved å slette denne. Du sletter denne mappen ved å skrive følgende i en terminal:\n\n```{.bash filename=\"terminal\"}\nrm -rf /home/jovyan/.cache/\n```\n\nHvis du opplever at disken er full, så kan det anbefales å undersøke hvilke mapper som tar størst plass med følgende kommando i terminalen:\n\n```{.bash filename=\"terminal\"}\ncd ~ && du -h --max-depth=5 | sort -rh | head -n 10 && cd -\n```\n\nKommandoen over sjekker, fra hjemmemappen din, hvilke mapper og undermapper som tar mest plass. Den viser de 10 største mappene. Hvis du ønsker å se flere mapper så kan du endre tallet etter **head -n**. Hvis du ønsker å se alle mapper så kan du fjerne **head -n**. `--max-depth=5` betyr at den kun sjekker mapper som er 5 mapper dype fra hjemmemappen din.\n\nNår du har gjort det kan selv vurdere hvilke som kan slettes for å frigjøre plass.\n\n### Hold prosjektet oppdatert\n\nHvis du sitter med en lokal kopi av prosjektet ditt, og flere andre jobber med den samme kodebasen, så er det viktig at du holder din lokale kopi oppdatert. Hvis du jobber i en branch på en lokal kopi, bør du holde denne oppdatert med main-branchen på GitHub. Det er vanlig Git-praksis. Når man også bruker **ssb-project**, så man huske å også bygge prosjektet på nytt hver gang det er endringer som er gjort av andre i `poetry.lock.`-filen. \n\n\n# R og renv\n\nR-pakken, [`renv`](https://rstudio.github.io/renv/articles/renv.html), er et verktøy som lar oss opprette et miljø for R og installere pakker. Det er anbefalt å bruke renv for å sikre at alle som jobber med prosjektet har samme versjon av pakkene. I tillegg er det enkelt å dele prosjektet med andre.\n\nOppretting av renv-miljø og installering av pakker må gjøres fra terminal for å få riktig oppsett. For å starte R i terminalen i Jupyter/DAPLA:\n\n1.  Åpne en terminal fra Launcher\n2.  Stå i mappen der du vil aktivere det virtuelle miljøet/installere pakker, dvs prosjekt mappen.\n3.  Starte R ved å skrive in `R`\n\n<div style=\"padding:56.75% 0 0 0;position:relative;\"><iframe src=\"https://player.vimeo.com/video/927091838?badge=0&amp;autopause=0&amp;player_id=0&amp;app_id=58479\" frameborder=\"0\" allow=\"autoplay; fullscreen; picture-in-picture; clipboard-write\" style=\"position:absolute;top:0;left:0;width:100%;height:100%;\" title=\"Start R i terminal\"></iframe></div><script src=\"https://player.vimeo.com/api/player.js\"></script>\n\n### Starte renv i et eksisterende prosjekt\n\nFor å installere dine egne R-pakker må du opprette et renv-miljø med **renv**. Dette kan gjøres ved å starte R i terminalen (se over) og skrive:\n\n```{.r filename=\"terminal\"}\nrenv::init()\n```\n<div style=\"padding:56.75% 0 0 0;position:relative;\"><iframe src=\"https://player.vimeo.com/video/927094706?badge=0&amp;autopause=0&amp;player_id=0&amp;app_id=58479\" frameborder=\"0\" allow=\"autoplay; fullscreen; picture-in-picture; clipboard-write\" style=\"position:absolute;top:0;left:0;width:100%;height:100%;\" title=\"init\"></iframe></div><script src=\"https://player.vimeo.com/api/player.js\"></script>\n\nKommandoen aktiverer et renv-miljø i mappen du står i. Rent praktisk vil det si at du fikk følgende filer/mapper i mappen din:\n\n-   **renv.lock**\\\n    En fil som inneholder versjoner av alle pakker du benytter i koden din.\n\n-   **.Rprofile** En fil som inneholder informasjon om oppsetting av miljø.\n\n-   **renv**\\\n    Mappe som inneholder alle pakkene du installerer.\n\n-   **renv/activate.R** En fil som aktiverer renv miljøet for et prosjekt.\n\n### Kobler en .R eller notebook fil til et renv-miljø\n\nFor å ta i bruk et renv-miljø må det aktiveres ved starten av koden som skal kjøres. I JupyterLab når du åpner en .R-fil som en notebook må renv-miljøet aktiveres ved:\n\n```{.r filename=\"notebook\"}\nrenv::autoload()\n```\n\nDeretter kan du benytte pakker som er installerte (se neste avsnitt) og funksjoner ved `library()` osv. Funkjsonen `renv::autoload()` vil lete etter filene i prosjektet for å aktivere miljøet, både i prosjekt-mappen og i foreldre-mapper.\n\n<div style=\"padding:56.75% 0 0 0;position:relative;\"><iframe src=\"https://player.vimeo.com/video/927094616?badge=0&amp;autopause=0&amp;player_id=0&amp;app_id=58479\" frameborder=\"0\" allow=\"autoplay; fullscreen; picture-in-picture; clipboard-write\" style=\"position:absolute;top:0;left:0;width:100%;height:100%;\" title=\"autoload\"></iframe></div><script src=\"https://player.vimeo.com/api/player.js\"></script>\n\n\n### Installering av pakker\n\nPakker kan installeres fra R på terminalen eller i en notebook/.R fil. Vi installerer pakker med funksjonen `renv::install()`. For eksempel, for å installere pakken [PxWebApiData](https://cran.r-project.org/web/packages/PxWebApiData/vignettes/Introduction.html):\n\n```{.r filename=\"notebook\"}\nrenv::install(\"PxWebApiData\")\n```\n\n<div style=\"padding:56.75% 0 0 0;position:relative;\"><iframe src=\"https://player.vimeo.com/video/927097853?badge=0&amp;autopause=0&amp;player_id=0&amp;app_id=58479\" frameborder=\"0\" allow=\"autoplay; fullscreen; picture-in-picture; clipboard-write\" style=\"position:absolute;top:0;left:0;width:100%;height:100%;\" title=\"install-pakke\"></iframe></div><script src=\"https://player.vimeo.com/api/player.js\"></script>\n\nFor å installere R-pakker som ligger på 'statisticsnorway' området på github må det spesifiseres foran pakkenavnet:\n\n```{.r filename=\"notebook\"}\nrenv::install(\"statisticsnorway/klassR\")\n```\n\n<div style=\"padding:56.75% 0 0 0;position:relative;\"><iframe src=\"https://player.vimeo.com/video/927094840?badge=0&amp;autopause=0&amp;player_id=0&amp;app_id=58479\" frameborder=\"0\" allow=\"autoplay; fullscreen; picture-in-picture; clipboard-write\" style=\"position:absolute;top:0;left:0;width:100%;height:100%;\" title=\"install-ssb-pakke\"></iframe></div><script src=\"https://player.vimeo.com/api/player.js\"></script>\n\nFor å installere en spesifikk versjon av en pakke kan du spesifisere dette med installering med `@` og versjonsnummer. For eksempel å installere `PxWEbApiData` versjon 0.4.0:\n\n```{.r filename=\"terminal\"}\nrenv::install(\"PxWebApiData@0.4.0\")\n```\n\nFor å lagre versjonsnummer av de nye pakkene som er installerte til *renv.lock* filen, kjør:\n```{.r filename=\"notebook\"}\n`renv::snapshot()`\n```\n\n### Dele prosjektet og renv-miljøet med andre\n\nFør du deler prosjektet forsikre det om at *renv.lock*-filen er oppdatert. Dette kan gjøres ved å kjøre:\n\n```{.r filename=\"notebook\"}\nrenv::snapshot()\n```\n\nFor at en pakke skal lagres i *renv.lock* må pakken benyttes ved `library()` et sted i prosjektet (på en .R eller .ipynb fil). \n\nFor å dele renv-miljøet som en del av prosjektet skal følgende filene være på github: *renv.lock*, *.Rprofile* og *renv/activate.R*\n\n\n### Ta i bruk et prosjekt og renv-miljø fra andre\n\nHvis prosjektet er opprettet av noen andre, og har blitt delt med deg, kan alle pakkene i prosjektet installeres samtidig. Clone repository og start deretter R i terminalen. Kjør følgende for å installere alle nødvendige pakker:\n\n```{.r filename=\"terminal\"}\nrenv:restore()\n```\n<div style=\"padding:56.75% 0 0 0;position:relative;\"><iframe src=\"https://player.vimeo.com/video/927134123?badge=0&amp;autopause=0&amp;player_id=0&amp;app_id=58479\" frameborder=\"0\" allow=\"autoplay; fullscreen; picture-in-picture; clipboard-write\" style=\"position:absolute;top:0;left:0;width:100%;height:100%;\" title=\"clone-restore\"></iframe></div><script src=\"https://player.vimeo.com/api/player.js\"></script>\n\n### Avinstallering\n\nIndividuelle pakker kan fjernes fra renv-miljøet ved `renv::remove()`-funksjonen. For eksempel:\n\n```{.r filename=\"terminal\"}\nrenv::remove(\"PxWebApiData\")\n```\n\nFor å fjerne fra *renv.lock*-filen også må du ta en `snapshot()` etterpå.\n\n```{.r filename=\"terminal\"}\nrenv::snapshot()\n```\n\nEn annen nyttig funksjon er `renv::clean()`. Dette fjerner alle pakker fra library som ikke er i bruk\n\n```{.r filename=\"terminal\"}\nrenv::clean()\n```\n\nIgjen må du ta en `snapshot()` for at endringer skal lagres på *renv.lock*-filen\n\n### Oppgradere pakker\n\nFor å oppgradere en pakke kan du bruke `renv::update()`. For eksempel, for å oppgradere `PxWebApiData` skriv:\n\n```{.r filename=\"terminal\"}\nrenv::update(\"PxWebApiData\")\n```\n\nHusk å ta en `snapshot()` etterpå for å lagre endringer til *renv.lock*-filen. Det betyr at du og andre kan gjenskape miljøet på nytt.\n\n```{.r filename=\"terminal\"}\nrenv::snapshot()\n```\n\n### Oppgradering av R\n\nI Jupyterlab på Dapla og i produksjonssone vil versjonen av R oppgraderes jevnlig. Dette er fordi operativsystemet og programmer som R er avhengig skal holdes oppdatert. For at R skal fungere optimalt må det oppgraderes ofte. Dette skaper noen utfordringer for renv-miljøer som er avhengig av en spesifikk versjon av R.\n\nHvis du plutselig får en feilmelding ved oppstart eller når du kjøre `renv::autoload()`, om at R-versjonen er forskjellig fra det den som e r oppgitt lock-filen, har det trolig vært en oppgradering av R siden sist noen jobbet med koden. Følg denne oppskriften for å løse opp i problemene:\n\nBenytt prosjekt-biblioteket ved å kjøre:\n\n1. Start R i terminal.\n\n2. Oppgrader versjon av renv ved:\n\n```r{.r filename=\"terminal\"}        \nrenv::upgrade()\n```\n\n3. Oppgrader alle pakkene ved:\n\n```{.r filename=\"terminal\"}        \nrenv::hydrate(update = \"all\")\n```\n\n4. Lagre *renv.lock* filen:\n\n```{.r filename=\"terminal\"}        \nrenv::snapshot()\n```\n<div style=\"padding:56.75% 0 0 0;position:relative;\"><iframe src=\"https://player.vimeo.com/video/927098000?badge=0&amp;autopause=0&amp;player_id=0&amp;app_id=58479\" frameborder=\"0\" allow=\"autoplay; fullscreen; picture-in-picture; clipboard-write\" style=\"position:absolute;top:0;left:0;width:100%;height:100%;\" title=\"upgrade-R\"></iframe></div><script src=\"https://player.vimeo.com/api/player.js\"></script>\n\nFor mer informasjon kan du lese denne [artikkelen om oppdatering av renv her](https://inbo.github.io/tutorials/tutorials/r_renv_update/)\n\n### Ta det lang tid til å starte et renv-miljø?\n\nVed å aktivere et renv-miljø ved `renv::autoload()` søker R i alle programfiler for å sjekke at alle pakker som benyttes er installerte. Hvis du har en veldig stor repository kan dette ta en lang tid. En løsning er å opprette en `.renvignore` fil som spesifisere hvilke filer skal ignoreres. For eksempel om alle R kode ligger i .R filer kan `.renvignore` inneholder *.ipynb (ignorere all notebook filer).\n\n<div style=\"padding:56.75% 0 0 0;position:relative;\"><iframe src=\"https://player.vimeo.com/video/927094915?badge=0&amp;autopause=0&amp;player_id=0&amp;app_id=58479\" frameborder=\"0\" allow=\"autoplay; fullscreen; picture-in-picture; clipboard-write\" style=\"position:absolute;top:0;left:0;width:100%;height:100%;\" title=\"renvignore\"></iframe></div><script src=\"https://player.vimeo.com/api/player.js\"></script>\n\n### Flytting mellom jupyter på bakken og Dapla\nPakker installeres fra forkjellige sted når vi jobber på Dapla vs jupyter på bakken. For å benytte et renv-miljø i Jupyter som var laget i Jupyter på bakken må vi endre repository i *renv.lock*-filen.\n\n<div style=\"padding:56.75% 0 0 0;position:relative;\"><iframe src=\"https://player.vimeo.com/video/927094748?badge=0&amp;autopause=0&amp;player_id=0&amp;app_id=58479\" frameborder=\"0\" allow=\"autoplay; fullscreen; picture-in-picture; clipboard-write\" style=\"position:absolute;top:0;left:0;width:100%;height:100%;\" title=\"lock-update\"></iframe></div><script src=\"https://player.vimeo.com/api/player.js\"></script>\n\n### Pakke installering med renv på bakken\n\nProsessen med å installere pakker for R på bakken er det samme som [på Dapla](./jobbe-med-kode.qmd#installering-av-pakker). Noen pakker (for eksempel `devtools`) kan foreløpig ikke installeres på bakken på egenhånd pga 3. parti avhengigheter. Vi jobber med å finne en løsning til dette.\n\nFor å installere `arrow`, kopier og kjør følgende kommando i R:\n\n```{.r filename=\"terminal\"}\ninstall.packages(\"/ssb/bruker/felles/R_pakker/arrow_11.0.0.2.tar.gz\",\n                repos = NULL,\n                type = \"source\")\n```\n\n",
    "supporting": [
      "jobbe-med-kode_files"
    ],
    "filters": [],
    "includes": {}
  }
}