{
  "hash": "6abb075368a43e98d9bbbd4a5a48928a",
  "result": {
    "engine": "jupyter",
    "markdown": "---\ntitle: Hva er Dapla-team?\nfreeze: true\ndate-modified: last-modified\njupyter: manual-kernel\n---\n\n\n\n\nFor å kunne jobbe på Dapla må man være en del av et **Dapla-team**. Et Dapla-team er en gruppe personer som har tilgang til spesifikke ressurser på Dapla. Ressursene kan være data, kode eller tjenester. Følgelig er teamet helt sentral for tilgangsstyringen på Dapla. Derfor er det viktig at alle som jobber på Dapla gjør seg godt kjent med innholdet i denne delen.\n\n## Opprette Dapla-team\n\nAlle Dapla-team tilhører en seksjon og opprettes av seksjonslederen i den seksjonen. Dapla-team opprettes i [applikasjonen Dapla-Ctrl](./dapla-ctrl.html#opprette-team). \n\n\n## Autonomitetsnivå\n\nEt team på Dapla er i en av følgende autonomitetsnivåer: \n\n1. Managed \n2. Semi-Managed\n3. Self-Managed\n\nNivået er definert i metadataene til teamet og vises i Teamvisningen i [Dapla Ctrl](./dapla-ctrl.html). Det er kun plattformteamene som kan endre nivået til et team.\n\nFormålet med å definere autonomiten til et team er å tydeliggjøre hvem som har hvilket ansvar for de produktene teamet benytter på Dapla. Nivået settes når teamet opprettes, men kan også endres senere ved behov.\n\nEt *Managed* team benytter seg kun av tjenestene/[features](./features.html) som tilbys av plattformen, og kan være sikker på at disse er satt opp i iht de krav som gjelder i SSB. Typisk vil de fleste statistikkteam være *managed*, og eksempler på tjenester er standard lagringsbøtter, [Transfer Service](./transfer-service.html), [Kildomaten](./kildomaten.html), osv.. Et *Managed* team kan kun benytte seg av tilgangsgruppene *managers*, *data-admins* og *developers*. \n\nEt *Semi-Managed* team benytter seg av tjenestene som tilbys på plattformen, akkurat som et *Managed* team, men de ønsker også ta i bruk noe funksjonalitet som ikke tilbys enda. F.eks. kan det være et statistikkproduserende team som ønsker å ta i bruk en Google-tjeneste som ikke tilbys på Dapla. I disse tilfellene kan teamet velge å ta et større ansvar for denne tjenesten og få noe bredere tilganger på plattformen. Ansvaret fordrer at teamet har kompetansen til å ta dette ansvaret, og de spesifikke detaljene vil avhenge hvilken tjeneste det er snakk om, og om de ønsker å benytte tjenesten i prod- eller test-miljøet til teamet.\n\nEt *Self-Managed* team vil typisk være team som består IT-utviklere med god kompetanse på skyutvikling i Google Cloud Platform. Teamet har kompetanse til å ta i bruk de tjenestene de mener er best for å løse sine oppgaver.\n\nI resten av dette kapitlet beskrives hovedsakelig *Managed* teams.\n\n::: {.callout-note collapse=\"true\"}\n## Autonomitetsnivå og tilganger i IaC-repo\n\nSiden hvert team får definert sine ressurser i et eget IaC-repo, så er det nær sammenheng mellom *Autonomitetsnivå* og hvilke tilganger teamet har til å gjøre endringer i IaC-repoet. @tbl-iac-autonomy viser hvilke tilganger de ulike nivåene gir. \n\n|                                                                  | Managed                                                                                            | Semi-Managed             | Self-Managed |\n| ------------------------------------------------------------------- | -------------------------------------------------------------------------------------------------- | ------------------------ | ------------ |\n| Kan lage PR på IaC-kode                                             | Ja                                                                                                 | Ja                       | Ja           |\n| Tilgang på IaC-kode                                                 | Kun yaml-“støttefiler” (team-info, iam, buckets-shared, projects) og filer de endrer (dapla-filer) | Ja                       | Ja           |\n| Kan ta i bruk funksjonalitet utover dapla-features                  | Nei                                                                                                | Ja                       | Ja           |\n| IaC-filstruktur (under infra-mappen)                                | Predefinert                                                                                        | Predefinert + egne filer | Fritt        |\n\n: Autonomitet og tilganger i IaC-repo {#tbl-iac-autonomy .striped}\n\n[Les mer her](https://statistics-norway.atlassian.net/wiki/spaces/DAPLA/pages/3667787890/Team+Iac-tilgang+i+Kuben). \n\n:::\n\n\n## Roller i teamet\n\nMedlemskap i et Dapla-team gir tilgang på spesifikke ressurser på Dapla. Men siden kildedataene til alle team er klassifisert som *sensitive*, så kan ikke alle på teamet ha lik tilgang til alle ressurser. Av den grunn er det definert 3 ulike roller på et team. To av disse, **data-admins** og **developers**, er forbeholdt de som jobber med data på teamet. Mens den tredje, **managers**, skal innehas av de som er ansvarlige for teamet. I de fleste tilfeller vil **managers** være seksjonslederen som er ansvarlige for statistikkproduktene teamet leverer. Under forklarer vi nærmere hva de ulike rollene innebærer.\n\n### Managers\n\nRollen *managers* skal bestå av en eller flere data-ansvarlige (ofte omtalt som data-eiere eller seksjonsledere). *managers* har ansvar for følgende i teamet:\n\n- hvem i teamet som får tilgang til hvilke data og tjenester.\n- at teamet følger SSBs retningslinjer for tilgangsstyring.\n- at teamet følger SSBs retningslinjer for klassifisering av data.\n- vedlikehold og monitorering av tilganger.\n- at teamet følger og forstår hvordan sensitive data skal behandles i SSB.\n\n*Manager*-rollen krever ingen tilgang til data eller databehandlende tjenester på Dapla.\n\n### Developers\n\nRollen *developers* er den mest vanlige rollen på et Dapla-team. Denne rollen skal tildeles alle som jobber med data i teamet. *developers* har tilgang til følgende ressurser:\n\n- alt av teamets data, med unntak av kildedata.\n- alle ressurser som behandler datatilstandene fra inndata til utdata.\n\n### Data-admins\n\nRollen *data-admins* er en priveligert rolle blant de som jobber med data i teamet. Rollen skal kun tildeles 2-3 personer på et team og disse er da medlem av både *developers*- og *data-admins*-gruppen. De som er medlem av *data-admins*-gruppen kan gjøre følgende:\n\n- de er forhåndsgodkjent til å gi seg selv tidsbegrenset tilgang til kildedata ved behov. Tilgang til kildedata skal kun aktiveres i særskilte tilfeller, der eneste løsning er å se på kildedata i klartekst. Tilgang skal kun aktiveres  i en begrenset periode, og krever en skriftlig begrunnelse. *managers* skal lett kunne monitere hvem som aktiverer denne tilgangen og hvor ofte. \n- de kan godkjenne endringer i automatiske jobber som prosesserer kildedata til inndata.\n- de kan overføre kildedata mellom bakke og sky.  \n\n\n\n## Ressurser\n\nNår du oppretter et dapla-team så får man en grunnpakke med ressurser som de fleste i SSB vil trenge for å kunne jobbe med data på Dapla. I tillegg kan teamet selvbetjent skru på andre tjenester hvis man ønsker det. I det følgende forklarer vi hva som er inkludert i grunnpakken, og hva som er tilgjengelig for å skru på ved behov.\n\n### Grunnpakken\n\n@fig-team-ressurs viser et overordnet bilde av hvilke ressurser som er inkludert i \"*grunnpakken*\". Et Dapla-team får et testmiljø og prodmiljø. Det er i prodmiljøet at man jobber med *skarpe* data, mens testmiljøet er forbeholdt arbeid med testdata. I hvert miljø får teamet to Google-prosjekter. Ett for *kildedata* og et for datatilstandene *inndata*, *klargjorte data*, *statistikkdata* og *utdata*. Sistnevnte prosjekt kaller vi for standardprosjektet, siden det er her mesteparten av databehandlingen skjer. \n\n![Diagram over hvilke miljøer, Google-prosjekter og bøtter et Dapla-team som et får ved opprettelse.](../images/dapla-team-cropped.png){fig-alt=\"Diagram som viser hvilke miljøer, prosjekter og bøtter et team får.\" #fig-team-ressurs}\n\nAv @fig-team-ressurs ser vi at prosjektene i prodmiljøet får noen flere bøtter enn prosjektene i testmiljøet. Disse ekstrabøttene er forbeholdt synkronisering av data mellom bakke og sky, noe vi ikke legger til rette for i testmiljøet^[Ta kontakt med produkteier for Dapla hvis du trenger å synkronisere testdata mellom bakke og sky]. Les mer om overføring av data mellom bakke og sky [her](./transfer-service.html).\n\nRessursene som opprettes for et Dapla-team reflekterer i stor grad at kildedata er klassifisert som *sensitive*. Dette er grunnen til at det opprettes et eget prosjekt for kildedata, og at det kun er *data-admins* som potensielt kan få tilgang til dataene her. Opprettelsen av et eget testmiljø skyldes at Dapla-team i større grad enn før forventes å jobbe med testdata istedenfor skarpe data. \n\nAlle ressursene som opprettes for teamet er definert i tekstfiler i et GitHub-repo. Dette repoet kaller vi for et **IaC-repo** (*Infrastructure as Code*). IaC-repoet er en del av grunnpakken, og er tilgjengelig for alle på teamet. Statistikkere trenger ikke å forholde seg til dette repoet i stor grad, med unntak av når de skal aktivere/deaktivere [features](./features.html) og når de skal sette opp [Kildomaten](./kildomaten.html).\n\n\n### *Features*\n\nI tillegg til grunnpakken med ressurser, så kan teamet selvbetjent skru på følgende *features* eller tjenester ved behov:\n\n- [Transfer Service](./transfer-service.html) kan skrus på hvis teamet trenger å synkronisere data mellom ulike lagringssystemer. For eksempel mellom bakke og sky, eller mellom to ulike skytjenester.\n\n- [Kildomaten](./kildomaten.html) kan skrus på hvis teamet trenger å automatisere overgangen fra kildedata til inndata.\n\n- [Shared-buckets](./deling-av-data.qmd) kan skrus på hvis teamet trenger å opprette delt-bøtter. \n\nForeløpig er det kun disse tre *features* som er tilgjengelig. Det vil komme flere etterhvert som behovene melder seg.\n\nLes mer om features [her]((./features.html)). \n\n## GitHub-team\n\nVed opprettelsen av et Dapla-team så blir det også opprettet et tilsvarende GitHub-team med samme navn som Dapla-teamet. Grunnen til at det blir opprettet et GitHub-team er at GitHub er en sentral del av Dapla. Alle ressurser som skal opprettes på plattformen defineres av GitHub-repoer, og vi ønsker at tilganger her også skal reflektere tilgangene på Dapla. \n\nFor eksempel vil et team med navnet **dapla-example** få et GitHub-team med navnet **dapla-example**. Alle som er medlem av Dapla-teamet vil automatisk bli medlem av GitHub-teamet. I tillegg vil gruppetilhørighet og tilgangsroller på GitHub-teamet reflektere tilgangsroller på Dapla-teamet. For eksempel så kan **dapla-example-data-admins** gis tilgang til repo, og da vil alle som er medlem av Dapla-teamet med rollen *data-admins* få tilgang til repoet. Dette benyttes blant annet for å gi teamet tilgang til automation-mappen i sitt IaC-repo. I tillegg kan teamet bruke GitHub-teamet til å gi tilgang til andre GitHub-repoer som er relevante for teamet, for eksempel kodenbasen til en statistikkproduksjon eller lignende. Fordelen er at tilganger er gitt på teamnivå og ikke på personnivå. For eksempel hvis *manager* for teamet fjerner en ansatt fra developers-gruppa, så mister de all tilgang til data, tjenester og kode på GitHub som er tilgjengelig for *developers*. \n\n## Navnestruktur\n\nNår du oppretter et Dapla-team så må du velge et navn på teamet. Teamet velger selv et navn som reflekterer *domene* og *subdomene*. For eksempel kan et team som jobber med statistikkproduksjonen skattestatistikk for næringslivet velge å kalle teamet **Skatt næring**. Hvis vi bruker dette teamet som et eksempel, så vil det få opprettet et teknisk navn som følger denne strukturen: **skatt-naering**. Dette navnet er det som brukes i tekniske sammenhenger, for eksempel som navn på GitHub-teamet, IaC-repoet, Google-prosjektene og bøttene. @tbl-navn-struktur viser en tabell over hvordan ressursene for dette teamet vil se ut:\n\n| Navn                      | Beskrivelse                                 |\n| ------------------------- | ------------------------------------------- |\n| skatt-naering             | Teknisk teamnavn                            |\n| skatt-naering-managers    | AD-gruppe for managers                      |\n| skatt-naering-data-admins | AD-gruppe for data-admins og et GitHub-team |\n| skatt-naering-developers  | AD-gruppe for developers og et GitHub-team  |\n| skatt-naering-kilde-p     | Navn på kildeprosjekt i prod                |\n| skatt-naering-p           | Navn på standardprosjekt i prod             |\n| skatt-naering-kilde-t     | Navn på kildeprosjekt i test                |\n| skatt-naering-t           | Navn på standardprosjekt i test             |\n: Navnestruktur for teamet **Skatt næring** sine ressurser {#tbl-navn-struktur}\n\nI @tbl-navn-struktur ser vi at teamet får opprettet 3 AD-grupper og 4 Google-prosjekter. AD-gruppene brukes til å gi tilgang til ressursene på Dapla, mens Google-prosjektene brukes til å organisere ressursene. I tillegg er det en fast navnestruktur for bøttene i hvert prosjekt, slikt som vist i @tbl-navn-buckets.\n\n| Prosjektnavn          | Bøttenavn                                |\n| --------------------- | ---------------------------------------- |\n| skatt-naering-kilde-p | ssb-skatt-naering-data-kilde-prod        |\n|                       | ssb-skatt-naering-data-kilde-frasky-prod |\n|                       | ssb-skatt-naering-data-kilde-tilsky-prod |\n| skatt-naering-p       | ssb-skatt-naering-data-produkt-prod      |\n|                       | ssb-skatt-naering-data-frasky-prod       |\n|                       | ssb-skatt-naering-data-tilsky-prod       |\n| skatt-naering-kilde-t | ssb-skatt-naering-data-kilde-test        |\n| skatt-naering-t       | ssb-skatt-naering-data-produkt-test      |\n: Navnestruktur for teamet **Skatt næring** sine bøtter {#tbl-navn-buckets}\n\n## Dapla Felles\n\nAlle i SSB er med i *developers*-gruppa til team **Dapla Felles**. Formålet med teamet er gjøre det lett som mulig for alle i SSB å komme-i-gang med Dapla, samtidig som det er et egnet sted for å dele åpne data eller kursmateriell. Teamet har [autonomitetsnivå](./hva-er-dapla-team.qmd#autonomitetsnivå) *managed*, og har de samme bøttene som et vanlig statistikkproduserende team.\n\nAlle i SSB har lese- og skrivetilgang til **produkt**-bøtta til Dapla Felles, og derfor skal det aldri deles data som ikke alle i SSB kan benytte. I tillegg må alle forvente at data her kan slettes og overskrives med jevne mellomrom. \n\n",
    "supporting": [
      "hva-er-dapla-team_files"
    ],
    "filters": [],
    "includes": {}
  }
}