---
title: Bruk av funksjoner
subtitle: God kodepraksis å bruke funksjoner
categories:
  - kvakk
author:
  - name: Arne Sørli
    affiliation: 
      - name: Seksjon for IT-partner (703)
        email: arne.sorli@ssb.no
date: "04/28/2025"
date-modified: "04/28/2025"
image: functions.png
image-alt: "Bilde av blogginnlegg om bruk av funksjoner"
draft: false
---

Mange er godt i gang med å kode produksjonsløpene sine i Python og R.
Mye virker og er bra, men fortsatt er det mange steder lite bruk av funksjoner.
Gruppen for [Kvalitet i Kode og Koding (KVAKK)](https://statistics-norway.atlassian.net/wiki/spaces/BEST/pages/3261497397/Kvalitet+i+kode+og+koding) i SSB ønsker derfor med denne artikkelen å oppfordre til økt bruk av funksjoner i statistikkproduksjon.

## Hvorfor bruke funksjoner?

Profesjonell kode, bortsett fra i skript, skrives nesten utelukkende innenfor
funksjoner^[Med funksjoner menes her også metoder i klasser.] og klasser.
Noen av årsakene til dette er:

- **Gjenbruk:**
    Ting som gjøres flere ganger bør skilles ut til funksjoner for å unngå duplisert kode.
    Da kan retting og forbedring gjøres ett sted, i stedet for flere steder.

- **Muliggjør automatisert testing:**
    Kode utenfor funksjoner er det vanskelig å lage automatiserte tester for.
    Kode du ønsker å teste automatisk bør derfor ligge i funksjoner.
    På sikt bør vi erstatte mest mulig av manuell testing med automatiske tester.

- **Enklere å forstå og forklare:**
    Når koden er organisert i små funksjoner med tydelige navn,
    blir det lettere for deg og kollegaene dine å forstå hva koden gjør, og hver bit blir mindre kompleks.
    Tenk på funksjoner som «byggeklosser»: én funksjon gjør én ting, og navnet på funksjonen forteller tydelig hva denne tingen er.
    Det blir som å skrive en god innholdsfortegnelse i et dokument, slik at du raskt ser hva hvert avsnitt handler om.

- **Automatisert kjøring av mange notebooks:**
    Bygger du opp koden din med funksjoner så kan du automatisere kjøring av alt sammen,
    uten å bruke Papermill, som har problemer med ytelse.

## Hvordan endre fra "vanlig" notebook til bruk av funksjoner?

KVAKK har laget en beskrivelse som viser hvordan du kan gå fra en "vanlig" notebook, hvor
koden kjøres fra topp til bunn, uten bruk av funksjoner, og automatisert ved bruk av Papermill,
og til en tilsvarende notebook med bruk av funksjoner.

Se [Hvordan automatisere Jupyter notebooks ved bruk av funksjoner].


## Verktøy for å sjekke funksjonsbruk

Tech-coachene på seksjon IT-partner har laget et skript, [analyze_function_use.py],
du kan bruke til å sjekke hvor mye bruk av funksjoner det er i python-koden i et repo.
Det gir deg andelen av koden som ligger utenfor funksjoner, samt antall funksjoner.

Skriptet har ingen avhengigheter, så du kan kjøre det uten å installere noe ekstra.

Skriptet analyserer python-filer i et clonet GitHub-repo.
For hver fil teller den opp antall kodelinjer som er innenfor en funksjonsblokk
(eller metode, som er det navnet som brukes på funksjoner som hører til en klasse),
og også totalt antall kodelinjer i filen.
Dette summerer den for alle filer i repoet og beregner andelen av koden som er utenfor funksjonsblokker.
Den dropper blanke linjer, kommentarer og filer som ligger tests-katalogen.
I tillegg teller den opp antall funksjoner i repoet.

## Eksempler

Et par eksempler på statistikk-repoer som er gode til å bruke funksjoner er
[stat-bygganlprod] og [stat-mnd-el] på seksjon 422.
Ta gjerne en titt på disse. Den første har kun 4 % av koden utenfor funksjoner og er liten,
mens den andre har 634 funksjoner og er en større statistikk.

Ta gjerne også en titt på [tech-coach-stat]-repoet, som er en  eksempelstatistikk som tech-coach'ene har begynt på,
og som viser mye god kodepraksis.


[analyze_function_use.py]: https://github.com/statisticsnorway/tech-coach-scripts/blob/main/src/scripts/analyze_function_use.py
[stat-bygganlprod]: https://github.com/statisticsnorway/stat-bygganlprod/
[stat-mnd-el]: https://github.com/statisticsnorway/stat-mnd-el
[tech-coach-stat]: https://github.com/statisticsnorway/tech-coach-stat/?tab=readme-ov-file#tech-coach-stat
[Hvordan automatisere Jupyter notebooks ved bruk av funksjoner]: https://statistics-norway.atlassian.net/wiki/spaces/BEST/pages/3925147685/Hvordan+automatisere+Jupyter+notebooks+ved+bruk+av+funksjoner
