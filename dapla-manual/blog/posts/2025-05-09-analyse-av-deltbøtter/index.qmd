---
title: Analyse av deltbøtter
subtitle: Analyserer og visualisering av deltbøtter på Dapla
categories:
  - dataanalyse
  - visualisering
  - python
  - bøtter
author:
  - name: Trygve Falch
    affiliation: 
      - name: Seksjon for IT-arkitektur (702)
        email: trygve.falch@ssb.no
date: "05/09/2025"
date-modified: "05/09/2025"
image: deltbotter.png
image-alt: "Visualisering av deltbøtter og team"
draft: false
lightbox: true
---

[UTFORSK DASHBOARD HER.](https://fictional-fortnight-krr5vrq.pages.github.io/network_visualization.html)

![](deltbotter.png){style="max-width: 40%; float: right;" fig-alt="Visualisering av deltbøtter og team"}

I Seksjon for IT-arkitektur (702) jobber vi kontinuerlig med å forstå og forbedre prosessene våre, spesielt når det gjelder deling av data. Ved å analysere og visualisere deltbøtter får vi verdifull innsikt i hvordan team deler data. Dette hjelper oss med å identifisere muligheter for bedre samarbeid og ressursutnyttelse.

## Hvorfor analysere deltbøtter?

Analyse av deltbøtter gir innsikt i hvordan team deler og bruker data. Dette kan avdekke forbedringsmuligheter og bidra til å finne enklere måter å dele data på. Når en datakatalog er på plass, vil vi få enda bedre forståelse av effekten av datadeling. Denne innsikten gir oss mulighet til å justere prosessene våre og styrke samarbeidet mellom team.

## Hvordan fungerer løsningen?

Løsningen visualiserer hvordan data deles mellom team gjennom deltbøtter. Den benytter [Dapla Team-API](https://github.com/statisticsnorway/dapla-team-api) for å hente informasjon om delingsforhold og eierskap. Dataene behandles og presenteres i en interaktiv graf som lar brukerne utforske relasjonene mellom team og deltbøtter.

Visualiseringen fokuserer på deltbøtter og gir et målrettet innblikk i delingsforholdene mellom team. Dette hjelper oss med å identifisere mønstre og muligheter for forbedring.

I grafen representerer:

- **Gule noder**: Deltbøtter, som fungerer som delingspunkter for data.
- **Blå noder**: Team, som enten eier eller bruker data fra deltbøtter.
- **Grønne linjer**: Eierforhold mellom team og deltbøtter.
- **Røde linjer**: Delingsforhold mellom team.

Brukere kan filtrere visualiseringen basert på team, deltbøtter, avdelinger og seksjoner for å fokusere på spesifikke områder. Dette gjør det enklere å analysere delingsforhold og identifisere forbedringsområder.

## Hvordan data deles som grafer

Data visualiseres som grafer for å gi en intuitiv forståelse av relasjonene mellom team og deltbøtter. Grafene består av:

- **Noder**: Representerer team eller deltbøtter.
- **Relasjoner**: Viser sammenhenger mellom noder, som eierskap eller deling av data.

Denne tilnærmingen gjør det enklere å identifisere mønstre, som hvilke team som deler mest data, eller hvilke deltbøtter som er mest sentrale i delingsnettverket. Interaktive grafer gir brukerne bedre innsikt i delingsprosessene.

## Tilgang til løsningen

Løsningen er tilgjengelig her: [Interaktiv visualisering av bøtter og team](https://fictional-fortnight-krr5vrq.pages.github.io/network_visualization.html). Du må ha en GitHub-bruker for å se den.

## Last ned rådata

For egne analyser kan du laste ned rådataene som brukes i visualiseringen her: [Last ned rådata](https://fictional-fortnight-krr5vrq.pages.github.io/bucket_data.csv).

## GitHub Repository

For mer informasjon: [ssb-dapla-bucket-analysis](https://github.com/statisticsnorway/ssb-dapla-bucket-analysis).

## Oppdateringer og spørsmål

Si gjerne ifra om det er noen ønsker eller spørsmål til løsningen. Den er laget ganske raskt og oppdateres med nye data ved (u)jevne mellomrom.

