---
title: Ideen bak bloggen
subtitle: Hvorfor vi har opprettet denne bloggen? 
categories:
  - Quarto
author:
  - name: Øyvind Bruer-Skarsbø
    affiliation: 
      - name: Seksjon for dataplattform (724)
        email: obr@ssb.no
date: "01/11/2024"
date-modified: "01/11/2024"
image: ../../../images/dapla-long.png
image-alt: "Bilde av Fame-logoen"
draft: false
---


![](../../../images/dapla-long.png){style="max-width: 40%; float: right;" fig-alt="Dapla logo"}
SSB-ere løser hele tiden problemer på nye måter som andre gjerne skulle nyttiggjort seg av. Spesielt når vi gjør en så stor overgang i arbeidsform som overgangen til en ny plattform (Dapla), og vi samtidig skifter mange verktøyene vi har i verktøykassen vår. Av den grunn har vi opprettet denne bloggen. Her vil vi skrive om hvordan vi løser problemer, hvilke verktøy vi bruker og hvordan vi bruker dem. Vi vil også skrive om hvordan vi jobber med å utvikle nye verktøy og hvordan vi jobber med å utvikle Dapla.

Målsetningen med denne bloggen er at alle i SSB som ønsker å dele noe med andre kan skrive en artikkel og dele i bloggen. Mens Byrånettet er kanal for å dele informasjon med alle i SSB, og Viva Engage en kanal for å si det du tenker uten særlig noen formell struktur, er denne bloggen en kanal for å dele informasjon med andre som jobber med data og teknologi i SSB.

Fordelen med bloggen er at den er tilpasset hvordan statistikkere, forskere og IT-utviklere jobber til daglig. Artiklene kan skrives samme sted som man utvikler kode, og man inkludere output fra kodekjøringer i artikler. 

## Hvordan skrive en artikkel? {.unnumbered .unlisted}

Bloggen er generert med [Quarto](https://quarto.org/). Quarto er et rammeverk for å skrive artikler i markdown. Det er enkelt å komme i gang med Quarto, og det er enkelt å skrive artikler i Quarto. 

For å skrive en artikkel gjør du følgende:

1. Skriv artikkelen som en markdown-fil (*.qmd-fil) eller en notebook (*.ipynb-fil).
2. Klon dapla-manual-internal repoet:  
`git clone https://github.com/statisticsnorway/dapla-manual-internal.git`
3. Opprett en mappe for artikkelen din i mappen `./dapla-manual-internal/blog/posts/`. Gi mappen et navn som beskriver artikkelen din.
4. Inne mappen legger du din *.qmd- eller *.ipynb-fil. Eventuelle bilder i artikkelen legges også i samme mappe. 
5. Opprette en *pull request* på repoet og noen vil se over artikkelen din og publisere den.


## Metadata om artikkelen {.unnumbered .unlisted}

Når du skriver artikkelen så må du starte dokumentet med følgende metadata:

``` {.yaml filename=index.qmd}
---
title: Ideen bak bloggen
subtitle: Hvorfor vi har opprettet denne bloggen? 
categories:
  - Quarto
author:
  - name: Øyvind Bruer-Skarsbø
    affiliation: 
      - name: Seksjon for dataplattform (724)
        email: obr@ssb.no
date: "01/11/2024"
date-modified: "01/11/2024"
image: ../../../images/dapla-long.png
image-alt: "Bilde av Fame-logoen"
draft: false
---
```

Husk å fylle ut alle feltene slik at det blir riktig informasjon for din artikkel. Skriver du en ipynb-fil så må metadataene ligge i en celle av typen **raw**.

Ønsker du å komme fort igang så kan se [hvordan denne artikkelen ble skrevet](https://github.com/statisticsnorway/dapla-manual-internal/blob/main/dapla-manual/blog/posts/2023-01-11-hvorfor-en-blogg/index.qmd).





