---
title: "Spørsmål og svar"
toc-location: body
css: faq.css
---

### Hvordan finner jeg et Google-prosjekt sin prosjekt-ID?

Prosjekt-ID-en til et Google-prosjekt er en unik identifikator som brukes til å identifisere prosjektet i Google Cloud Platform. Prosjekt-ID-en er en streng som består av små bokstaver, tall og bindestrek. Prosjekt-ID-en er ikke det samme som prosjektnavnet, som kan inneholde store bokstaver og mellomrom.

Du finner prosjekt-ID ved logge deg inn på [GCC](./statistikkere/gcc.html#innlogging), [åpne prosjektvelgeren](./statistikkere/gcc.html#prosjektvelger), søk opp ditt prosjekt, og så ser du det i høyre kolonne, slik som vist i denne sladdete kolonnen i @fig-prosjektvelger.

![Prosjektvelgeren i Google Cloud Console](../images/prosjektvelger.png){fig-alt="Bilde som viser prosjektvelgeren i Google Cloud Console" #fig-prosjektvelger}

### Hvordan får jeg slettet et GitHub-repo under statisticsnorway? 

Hovedregelen er at vi arkiverer repoer istedenfor å slette. Det skyldes at vi kan trenge å ettergå historikken i repoer ved et senere tidspunkt. Arkivering av repoer kan du gjøre selv under **Settings** i repoet. 

I de tilfellene der du mener at det gir mest mening å slette repoet, så må dette gjøres av en Github-administrator. Da [sender du en henvendelse til Kundeservice](https://ssb.pureservice.com/) og ber om at repoet slettes. Husk å oppgi navnet på repoet du ønsker å få slettet.


### Hvordan løser jeg feilmeldinger knyttet til at **data rate exceeded** i Jupyter? 

Når du mottar følgende melding i Jupyter:

> **Feilmelding:**
> ```
> IOPub data rate exceeded.
> The Jupyter server will temporarily stop sending output
> to the client in order to avoid crashing it.
> To change this limit, set the config variable
> `--ServerApp.iopub_data_rate_limit`.
> 
> Current values:
> ServerApp.iopub_data_rate_limit=1000000.0 (bytes/sec)
> ServerApp.rate_limit_window=3.0 (secs)
> ```

betyr det at mengden data som sendes fra jupyter-kernelen til jupyterlab-frontend overskrider den tillatte grensen. Selv om det er mulig å justere `ServerApp.iopub_data_rate_limit` og `ServerApp.rate_limit_window` for å endre denne grensen, ønsker vi ikke dette. Å endre disse verdiene kan ha en negativ påvirkning på Jupyterlab sin ytelse.

#### Her er noen løsningsforslag:

1. Reduser datamengden: Prøv å redusere datamengden du prøver å vise. Hvis du for eksempel viser en stor pandas dataframe, kan du vise kun toppradene med `df.head()` eller et tilfeldig utvalg med `df.sample(10)`.
2. Legg til forsinkelse: Bruk `time.sleep()`-funksjonen i Python for å legge til en pause mellom hver utskrift. Dette kan spre utdataene over en lengre tidsperiode, noe som kan hjelpe med å unngå å overskride datagrensen.
3. Skriv til en fil: I stedet for å skrive utdata direkte i Jupyter, kan du vurdere å skrive dataene til en fil. Dette omgår IOPub-datahastighetsgrensen, og du kan se gjennom dataene i ettertid.
4. Unngå utskrift: Hvis du kun trenger å utføre beregninger eller operasjoner på dataene, vurder å gjøre det uten å skrive ut resultatene i Jupyter.

### Hvordan kan jeg gjennopprette data fra bøtter? 

Alle bøtter har automatisk versjonering. Dette gjør det mulig å tilbakeføre filer til en tidligere versjon eller gjenopprette filer som er slettet ved et uhell. Logg inn på [Google Cloud Console](./statistikkere/gcc.qmd) og søk opp "Cloud Storage" i søkefeltet. Klikk på den bøtten hvor filen er lagret under "Buckets".

#### Gjenopprette en slettet fil

Fra Cloud Storage skjermbildet kan man navigere seg frem til den mappen hvor filen tidligere er lagret og skru på radioknappen "Show deleted data" (@fig-show-deleted-file)

![Skru på visning av slettede filer](../images/show-deleted-files.png){ fig-alt="Bilde som hvordan man skrur på visning av slettede filer" width=100% #fig-show-deleted-file }

Nå vil man kunne se slettede filer i kursiv med teksten *(Deleted)* på slutten. Kolonnen "Version history" vil også vise hvor mange tidligere versjoner som finnes av denne filen. Trykk på filnavnet du ønsker å gjenopprette og velg deretter fanen "Version history". I listen av versjoner til denne filen har man mulighet til å gjenopprette til en tidligere versjon ved å klikke på "Restore" (@fig-restore-deleted-file).

![Gjenoppretting av en slettet fil](../images/restore-deleted-file.png){ fig-alt="Bilde som viser hvordan man gjenoppretter en slettet fil" width=100% #fig-restore-deleted-file }

#### Gjenopprette en fil til en tidligere versjon

Fra Cloud Storage skjermbildet kan man navigere seg frem til den mappen hvor filen er lagret, og trykke på filnavnet. Velg deretter fanen "Version history". I listen av versjoner til denne filen har man mulighet til å gjenopprette til en tidligere versjon ved å klikke på "Restore" (@fig-restore-file-version). 

![Versjonshistorikk til en fil](../images/object-versioning.png){ fig-alt="Bilde som viser versjonshistorikk til en fil" width=100% #fig-restore-file-version }

### Hvordan sletter jeg data fra bøtter?

Sletting av filer og mapper fra bøtter kan gjøres fra [Google Cloud Console](./statistikkere/gcc.qmd). Søk opp "Cloud Storage" i søkefeltet og klikk på den bøtten hvor filen er lagret under "Buckets".

Kryss av filen/katalogen som du ønsker å slette og trykk "Delete" (@fig-delete-file)

![Sletting av en fil](../images/full-delete-step-1.png){ fig-alt="Bilde som viser hvordan man sletter en fil" width=100% #fig-delete-file }

Siden bøtter på Dapla har versjonering får man opp en dialogboks som informerer om at objektet (dvs. filen) er versjonert (@fig-delete-file-confirm). Trykk på "Delete".

![Bekreft sletting av fil](../images/full-delete-step-2.png){ fig-alt="Bilde som en dialogboks" width=100% #fig-delete-file-confirm }

Slettingen kan ta noe tid. Når denne er ferdig vil filen være slettet, men den kan fortsatt gjenopprettes. Hvis du ønsker at filen skal slettes *permanent*, gjør følgende:

1. Skru på visning av slettede filer med å bruke radioknappen "Show deleted data" (@fig-delete-file-show-hidden)

![Skru på visning av slettede filer](../images/full-delete-step-3.png){ fig-alt="Bilde som viser hvordan man skrur på visning av slettede filer" width=100% #fig-delete-file-show-hidden }

2. Finn frem til den slettede filen og trykk på linken "1 noncurrent version" eller tilsvarende (@fig-delete-file-select-version-history). Dette vil ta deg direkte til en side som viser filens versjonshistorikk.

![Velg versjonshistorikk](../images/full-delete-step-4.png){ fig-alt="Bilde som viser hvordan kommer seg til filens versjonshistorikk" width=100% #fig-delete-file-select-version-history }

3. Velg alle versjoner som vist på @fig-delete-all-versions og trykk "Delete"

![Slett alle versioner](../images/full-delete-step-5.png){ fig-alt="Bilde som viser hvordan man sletter hele filens versjonshistorikk" width=100% #fig-delete-all-versions }

4. Til slutt må man bekrefte at man ønsker å slette alle versioner (@fig-confirm-delete-all-versions) med å skrive inn DELETE og trykke på den blå "Delete"-knappen:

![Bekreft sletting av alle versjoner](../images/full-delete-step-6.png){ fig-alt="Bilde som viser at man må bekrefte sletting" width=100% #fig-confirm-delete-all-versions }